


Megkaptad Kedves a levelem? 

Látod én magamat temetem: 

Fehér lapokat írok tele, 

Amikor zokognom kellene 

Azon, hogy te nem vagy itt velem, 

Tépd össze Kedves a levelem. 



Jer már haza, hiszen úgy várlak, 

Por lepi Kedves a szobádat, 

Régi titkok illata lebben. 

Száz régi csóknál tüzesebben 

Kivánja ajkam a te ajkad, 

Jaj, mennyi szép lesz ujra rajtad... 



Jött tőled is pár lila levél, 

Melyre tán csókot is leheltél, 

Egy-két bús szerelmi üzenet 

Melyre felelni csak csókkal lehet, 

De oly messze vagy, elérhetetlen... 

Tépd össze Kedves a levelem. 

