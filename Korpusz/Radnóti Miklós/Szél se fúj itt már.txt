


Minden alszik itt, két virág is szotyogva 

egymásra hajlik, esőről álmodik lassan 

s rotyogva nő; 



fizessetek nékem két erős cipőt és 

elmegyek napnak Indiába sütni, hol 

fehér uccákon reggel a lázadás szalad, 

szép rőt haján a fiatal tömegekkel! 



vagy elmegyek fényleni hónak az erdélyi 

tetőkre, hol balladák hímzett szoknyáit 

fújja feketén éjjel a szél, mert szél 

se fúj itt már! 



hasrafeküdt utakon itt a napfény 

és nagyokat mélázva vakarja farát. 

