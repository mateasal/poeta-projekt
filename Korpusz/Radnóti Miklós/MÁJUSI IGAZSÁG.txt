


Én is csak ma látom a tegnapot, 

mert szegény szemeim betegek és 

csak asszonyra és könnyre lettek, 

pedig testvéreim 

tegnap a májusi igazság járt az 

uccátokon, virágokkal fölcicomázva. 



Asszonnyal és könnyel a szememben 

a májusi igazság útját taposom 

a kőfalak között virágosan és 

barnaszemű őzek jönnek hozzám, 

megnyalják lecsüngő kezem és 

cinkék raknak fészket a hajamba: 

mert testvéreim, 

utam átkozott őszi vetés, késő vetés 

mulasztott májusokba. 

