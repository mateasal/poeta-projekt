


Hogy megjött a pirosfülü tél, 

angyalok szárnypihéi közé 

sok szegény bújt melegedni csibésen, 

de tovább fázott még a többi szegény, 

jövő melegekről karban üvöltve 

és zsebeikben pattanva kinyíltak 

a bicskák! 



Most hű ujjak alatt pörköl 

a bicska nyele és sokfelé 

néznek égre az udvarokon, 

maflák szájából is szikrázva 

úgy csihhan a jó szó, hogy éveink 

bóbitái susmogva összehajolnak 

fenekedni! 

