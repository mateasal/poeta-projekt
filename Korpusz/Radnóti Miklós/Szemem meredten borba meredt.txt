


s a serlegből kikelt a Nő 

és szédítő vad táncot lejtett... 

mint egy huri, valami frivol 

Isten által a mennyországból 

véletlen ittenfelejtett... 



És szédítő vad táncot lejtett... 

a könnyen dűlő serleg szélén 

ringatózott párázó teste... 

az őrjítő balettet lejtve, 

vérző vágyakat oltott belém... 



A könnyen dűlő serleg szélén 

megcsúszott egy éles ritmuson 

és sikoltva kidőlt a pohár, 

mint kocsmai részeg tivornyán 

s a bor szertefolyt az abroszon... 

