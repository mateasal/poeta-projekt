


Gyönyörű, lázas fiatal lány... 

– ó, most ölelni volna szép – 

párnák és lágy paplanok között 

az ajka félig nyitva szét. 

Teste ingben betakaratlan, 

szeme úgy nyit rám csodálva 

– szemérmetlen, de akaratlan – 

mint fakadó nedves virág 

valami furcsa téli ködre. 

Meglepett és mozdulatlan, 

mégis mozog; 

csókot vár teste csókos gödre, 

ezernyi domb, völgy, bársonyos pihe. 

Kékeres két keze halovány, 

és mert néhány virágot hoztam 

a szeme újra rámcsodál. 

Most rámismer és megköszöni, 

( kis ajka csúcsos és remeg ,) 

– ó. így megölelni volna szép – 

de én csak lázas kis ajkát csókolom 

és mégis sóhajt, mert 

– ó a láz... – 

Kis melle duzzad 

és tapadó selymes ingjének 

szemérmetes pántja pattan 

és hajamban turkál a keze. 

