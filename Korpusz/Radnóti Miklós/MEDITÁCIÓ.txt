


Most már elhiszek mindent csöndben: 

éjjel Mondschein szonátát és Áve 

Máriát hallgattam egy szál 

csöpögő gyertya mellett, - az 

ablakon át fények feszültek a 

falra furcsán, - imára kulcsolt 

szivvel és kezekkel űltem, - ave, 

ave! - a gyertya is tövig ég majd, 

de a kedves keze mégis szép, 

hosszú, keskeny, úgy szeretem 

és ül rajtam a szerelem 

mint régi templomok falán 

fehér szentek fején megűlő 

fényesszemű és szelid galambok. 

