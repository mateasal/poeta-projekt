


Az olvadt hó beroskad 

és szertesündörög, 

kondérok gőzölögnek, 

mint bíbor sülttökök. 



A jégcsap egyre nyúlik, 

a csöppje már nehéz, 

egy-egy kis tócsa pattan 

s szelíden égrenéz. 



S ott fönn az égi polcon 

hátrább csuszott a hó, 

kevésbeszédü lettem 

s ritkán vitatkozó. 



Ebédre várok-é, vagy 

talán meg is halok? 

lélekként szálldosom majd 

horzsolván éjt s napot? 



Árnyékom rámtekint, míg 

borong a téli nap. 

Kincstári sapka rajtam, 

a nap fején kalap. 

