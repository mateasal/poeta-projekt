


Az öregasszonyban, akinek házánál élek, 

azt hiszem tegnap meghalt az asszony 

éjjel, mert reggelre kelve teli torokkal 

énekelt, sokáig állva az ágya fölött s 

most mint a gyerek, loppal jár az ünnepes 

tulipánok között a kertben és eltátja 

száját, hogyha lányokkal játszó 

legényhangoknak fiatal csokrát hozza be 

hozzá rémülten, az út felől a szél, de 

tán még tízszer is érik a lugasok 

szőlleje már, amikorra meghal egészen. 

