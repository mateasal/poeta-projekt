


Megy vézna fenyővel a hóna alatt 

a sárban szegény; kalapja körül a 

kedve leng ijedten, mint nyáron, sárló 

tehénnek feje körül a méla bánat! 



( Tán gyerek is még ő és félti a 

mennyből az angyalt; tegnap még kis 

szőke szakálla fölött az ajkain 

néha fölpattant a lázas öröm !) 



De ma már csak megy vézna fenyővel 

a hóna alatt; fáradt két lába 

két érett gyümölcs a sárban csattog! 

és énekel szegény! 

