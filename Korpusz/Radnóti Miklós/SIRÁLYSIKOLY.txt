


Vészes sirálysikollyal ha fölsikoltok 

nem hallja senki pedig 

testvéreim 

a milliók 

sikoltanak akik meghalnak valahol 

és milliók 

akik helyett élek és szeretem árván 

az adott asszonyt 

s milliók 

akik helyett álmodom az álmot 

és támadok fel Krisztusként 

vérszínpiros rossz hajnalokon 

a bűnre és a vágyra 

alázatra és tisztaságra 

s a születések szeretések és 

temetések 

testvéreim 

miattam szépek! 

