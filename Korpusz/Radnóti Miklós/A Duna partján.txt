


Este van, novemberi este... 

S a feketén villogó Duna vize 

Mint egy fáradt vándor teste 

Lomhán nyujtózott ki amarra, messze 



A mélységes Csöndet megszakitja 

Egy-egy munkás káromkodása 

Azután ujra csönd... – csönd... 

S a sötét viz halk mormolása... 



A hidpilléren két szines lámpa ég 

A híd alatt komor sötét... 

S a vízen a kétszinű hosszú árnyék 

Mintha, mintha az Élet partján állnék... 



A kétszínű Életnek partján... 

Kétszínű Életek útján... 

S alattam a viz morajlása 

Olyan, mint az Élet folyása... 

