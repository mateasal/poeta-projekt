


hegedült búsan az esti szobában 

a tártkarú rézállványra hulltan 

fehér csuklója villogva hintált 

a húrok fölött és képek tapsoltak 

halkan a falon ha megpihent 

karcsú vonója. 



szerelmes volt 

áttetszőn lengett a teste 

szájoncsókolt és drága játékos 

ujjaival simogatta meg a hajamat. 

szomorú voltam, mert szomorú volt. 



hugom hegedűlt a kis szobában 

fehér csuklója villogva hintált 

és képek tapsoltak halkan ha 

megpihent karcsú vonója. 

