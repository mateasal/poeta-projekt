


Búbánattól ütötten 

járkálok most naponta 

hazámban számüzötten; 



s oly mindegy merre, meddig, 

jövök, megyek, vagy ülök, 

hisz ellenem sereglik 

az égi csillag is, 



az égi csillag is 

felhő mögé buvik, 

sötétben bukdosom 

a szittyós partokig, 



a szittyós partokig 

már senki sem kisér, 

már régen nem kisér 

a táncos szenvedély, 



már régen nem követ 

a bársonyorru őz, 

mocsárban lábalok, 

szinéről száll a gőz, 



szinéről száll a gőz 

és egyre süppedek, 

fölöttem nedvesen 

egy kondorpár lebeg. 

