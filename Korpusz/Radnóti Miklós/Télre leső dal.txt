


Nyár volt; a templomok tornyaiért 

árnyékuk misézett a napban s 

a gazdagok hattyas tavain ujra 

fehér madarak úsztak csak és az ég! 

s rozsdás földjeink csodás gyermekei 

tovább fürödtek a Tisza felé 

hajoló, halas patakokban! 



Nyár volt pedig; de szegény menyasszony és 

vőlegény előtt most sem nyílott ki 

életük rózsafája! kék májusunk 

vörös orgonát dobált fiatal 

díszül kalapunkra; már hóba bukó 

esők tarka színeink nyomorítják s 

takarót vár a fészkes vetés! 

