


Akiknek hajzata a sok csatától már kuszált: 

vén ember és vénecske asszonya 

köszöntik ím a táncos-etnológus ifjú párt. 



S lám-lám, ha már igy elmaradt a díszebéd, 

kutasd te süldő férj a kéj szokásait 

s táncold el néki nej egy röpke jegyzetét. 



Négy év az egynél több a jóból és alig 

s közelse mindegy, mennyi volt a jó, 

az első éves házasság még kis ladik 

s mig én ladom, te ladsz és ő ladik, 

csak lassan lesz belőle méltó gőzhajó. 



De már pirulni kezd az égi kék, 

pihenjetek ti elsőfű csikók, 

dajkálva üdvözölnek mindkettőtöket 

a vén Radnótiék. 

