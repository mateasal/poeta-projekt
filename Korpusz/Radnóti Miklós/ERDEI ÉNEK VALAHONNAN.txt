


Fejünket majd szépen lehajtjuk, 

most a bokrok közt hálunk, mint a 

madarak, neszelve hogy ropog 

a fiatal őzbak csontja amint 

álmában elnyúlva csak nő a 

pázsiton, mert barátunk látod, 

és talán még két hét; agancsa 

helyén már szép apró dúdorok 

nőnek és elbőgi álmában 

magát, hogy fölriadunk; előbb, 

mint a virágok nyitnák ajkuk 

a harmat előtt, előbb, - előbb, 

a hangjukat imádó részeg 

madarak énekénél mert jaj! 

oly messze még a derengés is; 

majd heverünk csak alvó bokrok 

leveleit tépdesve félve 

ujjaink között babonásan 

nyitott szemekkel nézzük egymást. 

