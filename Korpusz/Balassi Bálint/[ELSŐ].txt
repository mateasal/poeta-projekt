


.................................................................... 

............................ 

Kit csak azért mível, hogy ismét nagy tűzzel 

veszesse el életem, 

Hozzám azért most láss, Mars, Diana, Pallas, 

most légyetek mellettem! 



Cupido, nyiladnak magam vagyok-é csak 

célül támasztott jele? 

Csak az én szívem-é, senki nem egyébé 

nagy szenednek tűzhelye? 

Csak az, ő így szóla, s ha bánod, tégy róla, 

- úgymond -, ha jóm nem kelle. 



Megadtam magamot, kösd meg bár karomot 

rabszíjaddal, Cupido, 

Csak fejemet ne vedd, életemet szenvedd, 

ne járjak úgy, mint Dido, 

Ki hogy csalatkozék, tőrben bocsátkozék: 

segélj, szerelmet szító! 

