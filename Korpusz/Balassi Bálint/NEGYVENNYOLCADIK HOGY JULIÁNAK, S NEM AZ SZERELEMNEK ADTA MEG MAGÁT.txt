


Szerelem s Julia egymás mellett állva 

reám szikráznak vala, 

Gerjeszt mind a kettő, mert mindenike lő, 

nagy mindenik hatalma, 

Egyik szép szemével, másik nagy szenével 

erejét rám támasztá. 



Ily veszedelmemben a csalárd Szerelem 

szép szóval szóla nékem: 

Add meg - mond - magadot, hatalmomat látod, 

csak kár, hogy vísz ellenem, 

Mert kezemben akadsz, vagy ugyan itt meghalsz; 

lám, régen esmérsz éngem! 



Nem adom magamot néked, meghidd - mondok -, 

noha mindenekkel bírsz, 

De ím, ez kegyesnek holtig rabja lészek, 

mert te csak méreggel írsz 

Azoknak fejére, kik vadnak kezedbe, 

kit csalárdul hozzád hívsz. 



Ez kegyesnek légyen mind fejem s mind lelkem 

maga kótyavetyéje, 

Szép szeme láttára csörögjek vasába, 

légyek kínszenvedője; 

Csak öröm mondani, hogy magamot kötni 

látám nagy szerelmére. 



Vidám Juliának, kinek víg voltának, 

óh, hogy én akkor hűk! 

De kegyesnek tetszék, hogy kezében juték, 

s nem is tudtam, hogy oly szűk 

Az kegyes szerelmes, ki miatt vagyon már 

rajtam bonthatatlan nyűg. 



Julia kezében, szörnyű tömlecében 

fejem miképpen esett, 

És hogy nem könyörül rajtam, ki-ki ebbűl 

könnyen értelmet vehet: 

Az oly kegyetlentől, ki szemeivel öl, 

az Isten ójon mindent. 

