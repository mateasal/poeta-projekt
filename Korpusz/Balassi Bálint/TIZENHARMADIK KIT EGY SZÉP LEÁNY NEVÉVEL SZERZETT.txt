


Siralmas nékem idegen földen 

már megnyomorodnom, 

Szívem meghervadt nagy bánat miatt, 

nincs már hová fognom. 



Laktam földemről, szép szerelmemről 

mikor gondolkodom, 

Jutván eszemben, ott én mint éltem, 

könyveimet hullatom. 



Mint az szarvasfi anyja után rí, 

ha tőle eltévedt, 

Szívem úgy hal, vész, halálra már kész, 

hogy oda nem mehet. 



Már ha nem látom, bár csak hallanom 

adná Isten őtet, 

Ki vélem együtt sok szerelmet tűrt, 

vennék mégis kedvet; 



De igen ritkán és bizontalan 

hírt felőle hallok, 

Akkor sem mérem őtet kérdeznem, 

mint rab, csak hallgatok: 



Ki miatt kedvem szinte oly nékem, 

mint nap az esőben, 

Vagy mint az zöld ág, ki hamar elagg 

téli rút időben. 



Vagyok már szinte özvegy gerlice, 

szomorú én éltem, 

Nem kell aranylánc, sem penig víg tánc, 

nincs semmihez kedvem. 



Felejtett árva itt, mint pusztába, 

csak remete módra, 

Tengek, nem élek, lenni sem lélek, 

mert jutottam búra. 



Ti mezők, hegyek, berkek, szép völgyek, 

kikben gyakran jártam, 

Szép szelíd vadat, hangos madarat 

ott hallottam, láttam, 



Isten hozzátok, s adja, rajtatok 

az avagy örvendjen, 

Azki engemet akkor szeretett, 

mostan se feledjen! 

