


Fáradt szemre álmokat hoz 

Esős idő és ború: 

Azt álmodtam én, hogy hangját 

Elveszté a háború. 



Sorba, rendbe voltak állva 

Az ellenfél és fele, 

Meg van adva ütközetre 

A vezérlők kézjele. 



De parancsszó ajkon elfúl, 

Tiszt nem hallja önmagát, 

Trombitásnak láthatod csak 

Duzzadt képit és nyakát. 



Irtóznék el a rettentő 

Vérontástól a világ 

S minden korból, új tavaszból 

Nem hullna el a virág. 

