


Igazi vasfejű székely a Bálint: 

Nem arra megy, amerre Hunfalvy Pál int. 



Szegény Bálint Gábor, 

Boldogtalan góbé; 

Amennyit te szenvedsz, 

Mi ahhoz a Jóbé! 



Balassagyarmaton aszonták: 

Nem kell nekünk Greguss, csak Szontágh. 



Vágd le fejét nyakkal, szárnyát és combjait; úgy jő 

Sarkantyúja elől, és a két vállperec oldalt; 

Most oldalra teszed s mellét elvágod a háttól, 

Mellhúsát (ha nagyobb) szépen lemetéled a csontról, 

Megtöröd a derekát s elejét nem bántod azontul, 

Ámde farát, hosszába, megint háromra metéled; 

Mindezt jó késsel, hogy húst, bőrt össze ne nyizbálj! 

