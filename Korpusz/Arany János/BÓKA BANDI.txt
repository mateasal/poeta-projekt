


Bóka Bandi a faluban ismeretes, 

Levelet hord; hívatala: gyaloghetes, 

Mert a foga más dologhoz nem igen fűl, 

Bár asszonyok, lyányok után most is szemfül. 



Bandi gyerek sohasem járt iskolába, 

Tudománya beletörnék a nagy Á-ba, 

De mesélni, danolászni nem volt párja, 

A táncot még öregen is el-eljárja. 



Nyalka legény cseperedett volt belőle, 

Akkoriban mind a világ szeretője; 

De a sokból egy se vált be feleségnek, 

Bandi, szegény, csúfra maradt, agglegénynek. 



Kapta magát, azzal állott bosszút érte, 

Hogy mind csupa lakodalom lett az élte: 

