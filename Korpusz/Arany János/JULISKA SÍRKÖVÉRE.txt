


Midőn a roncsolt anyagon 

Diadalmas lelked megállt; 

S megnézve bátran a halált, 

Hittel, reménnyel gazdagon 

Indult nem földi útakon, 

Egy volt közös, szent vigaszunk 

A LÉLEK ÉL: találkozunk! 



Férj, szüle, testvérnek szakad érted szíve, Juliskám! 

Csak, ki legárvább lőn, egy mosolyog: csecsemőd. 

Benne mi kárpótlást keresünk nő, néne, leányért; 

Jaj neki: búra ha nő, hol keres édesanyát! 

