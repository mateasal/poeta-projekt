


Állj meg, akárki vagy! s tekints e táblára: 

Itt nyugszik, s változik hajdani porára 

A nagy Orcziaknak jeles unokája, 

István, az ifjúság fő dísze, példája, 

Ki tizennyolc nyarat fellyül alig ére, 

Hogy éltének jutott hervasztó telére. 

Mint feljövő napját a nemzet úgy nézte, 

S érte sohajtásit az Úrhoz intézte. 

Néki másként tetszett! s azért bús végzése 

Nem engedte, légyen délre jöhetése. 

Eltünt! s aki előbb reményét felhozta, 

Édes nemzetének gyászát az okozta. 

Eredj már; s kérd te is mennyei atyánkat, 

Szánja meg már egyszer veszni-tért hazánkat! 

