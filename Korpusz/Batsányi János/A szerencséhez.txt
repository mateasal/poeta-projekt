


Mit kecsegtetsz, ál Szerencse? 

Nincs nekem veled közöm. 

Nincs, ki lelkem megrettentse; 

Enmagamba költözöm! 



Nevelés rossz maradéka, 

Félre, minden félelem! 

Cátó felséges árnyéka, 

Jer! te, csak te légy velem! 



Lássa véres tetememnél 

- - - - - - - - - - - 

" Van magyar még, ki ma sem kél 

A halállal alkura !" 



Te, kit e bánatos elme 

Meg nem fog, de vélve vél, 

Égnek földnek fejedelme! 

Add meg, amit még remél; 



Add, hogy méltatlan halálom 

Ébreszthesse népemet! 

Ó Hazám!... Ím felajánlom 

( Ah! fogadd el) éltemet. 

