


És megnyitá!... Ne sírj, ó szűz! 

Szüntesd szemednek záporát. 

Ne háborítsd, ó drága szűz, 

Barátom nyúgovó porát! 



Őnéki megnyitotta már 

Révét a jóltevő halál: 

A mí hajónk habok közt jár, 

S nem tudjuk, partot hol talál! 



És most azért sohajtanak 

Ott szenvedő barátjai: 

Hogy együtt nyúgodhassanak 

Hamar mindnyájok hamvai. 



Letette minden terheit, 

Nem csüggnek láncok karjain; 

Nem várja Bécs kegyelmeit - 

Az ég segíte kínjain. 



Megesküdt ellenséginek 

Nem érzi már irígy dühét 

S hatalmas üldözőinek 

Mosolygva nézi mennykövét. 



De szűnjenek már jajjaink, 

Ne háborítsuk hűlt porát, 

Ne vádolják panasszaink 

A minden élet eggy urát. 



Elűzi majd a jobb idő 

Ügyünk setét homályait, 

Kifejti s délre hozza ő 

Sok szenvedésünk titkait. 



Hazámnak egy jobb gyermeke 

Fekszik hazátok széliben, 

De hangzik most is éneke 

A nagy Dunának mentiben. 



Nyúgodjanak bár hamvai 

E messze tartományokon, 

Él híre polgártársai 

Emlékezet-táblájokon. 



Nevének fénye, míg Bihar 

Fennáll, homályba nem menend; 

Ragyogni fog, míg a magyar 

Magyar s szabad polgár leend. 

