


A mindent elrontó idő hatalmának 

Már egyszer e hajó is engedett: 

De közjóra termett jeles nagy urának 

Szavára még egyszer feléledett; 

S bár néha e gyakran háborgó tengernek 

Hullámi majd eget, majd poklokat vernek, - 

Megvetvén a szelek mérges ostromait, 

Bátorsággal járja kiszabott útjait. 

Áldják Somogy s Szala megörült vidéki, 

S állandóbb szerencsét ohajtanak néki. 



Áldom, s dicsőitem én is! s örömömet 

Zengvén, homlokára függesztem versemet: 

" Nézz e kis példára, magyar föld nagy népe! 

Ez lehet még a te újulásod képe. 

Két Leopold után ami még elhaladt, 

Végbe megy nemsoká Ferenc s József alatt. 

Bízván kormányzóid bölcs intézetében, 

Remélj! s erőlködjél e szélvész dühében, 

Hogy, el nem csüggedvén bajod tengerében, 

A közboldogságnak kiköthess révében !" 

