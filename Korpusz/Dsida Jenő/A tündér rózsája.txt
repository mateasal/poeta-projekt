


Tündértó tükrén ringatózol. 

Reád ömlik az alkonyat. 

Míg csónakod csacsogva csobban, 

kezed leszirmolt darabokban 

egy sárga rózsát tartogat. 



Titok muzsikál a rózsában, 

valami halkult élet-szikra, 

de azt csak az hallhatja meg, 

akinek az ajka remeg 

s erősen rászorítja. 



A Napkirály szeme-lehunytán 

kihalnak a pompás színek – 

Borzasztó a tónak tükre, 

hináros, csúf, iszapos, szürke 

és hideg, dermesztő hideg. 



Hallgass reám, csónakos tündér, 

könyörgés ez a nóta? 

Forró kezed számkivetettjeként, 

azt a lesápadt, tört rózsát, szegényt, 

bele ne ejtsd a tóba! 

