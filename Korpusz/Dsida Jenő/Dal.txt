


A szívem nem tud muzsikálni 

vidám könnyű kis dalokat. 

Hiába, mindig meg kell állni, 

s meghalni hagyni vágyakat. 



A vidám drága kis nótáknak 

olyan hamar végük szakad. 

Fagyos ködre s pianóra válnak 

s halk zümmögés, ami marad. 



A lelkemben sok melódia 

csak felhangoló kézre vár. 

Mennyi színes szép szimfónia, 

eljátszatlanul hagyni kár. 



A dalok álomba alusznak 

az óra halkan csak halad. 

A nóták csendben haldokolnak 

s feszülő húrjuk megszakad. 

