


Ma este újra este volt, 

ködös, borongós, szürke, holt 

mint életemben annyi többi. 



S hogy elmerengtem efelett, 

szemrehányóan meglepett: 

– "Hát miért lettél hűtlen hozzám? 



Elhagytál őszt és ravatalt, 

daloltál egy-két fürge dalt, 

tavasz-hajnalit és vídámat. 



Hát rossz voltam én, vagy irigy? 

Nem fogadtalak mindig úgy, 

csöndes csókkal és szeretettel? 



Ha őszi eső kopogott, 

nem én voltam a vagyonod 

és dalaimat nem én súgtam ?" 



Én éreztem: ez igaza: 

ma nem mehetek még haza, 

mert sok újságunk van egymásnak, 



Mert testvérem a borús ősz 

meg a bús köd, mely megelőz – 

Keblére hullva kétszer élek. 



Én megfogadtam csöndesen 

hogy mindig – mindig őt lesem 

és sohse leszek háládatlan. 

