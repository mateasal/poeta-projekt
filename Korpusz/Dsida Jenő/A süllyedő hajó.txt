


Tobzódó vágyak dörgő óceánján 

vigasztalan, nagy gyilkosság az éjjel 

és minden hullám sátánszóra kél fel 

és habzik, merül, süllyed a hajó! 



Nincs mentőcsónak, üvölt a vihar 

Csontlábú halál vigyorogva jár itt 

és égi fárosz seholsem világít – 

jaj, táncol, merül, süllyed a hajó! 



Isten! Ébren vagy? Isten, Te hatalmas! 

Tűzarcú angyalt miért nem küldesz le? 

Nézd: ha elfordulsz, minden el van veszve – 

Nézd: szédül, merül, süllyed a hajó! 



Prédára leskel szörnyetegi gúnnyal 

az undok mélyben százezer titok, 

pöffeteg cápák, hideg polipok 

és imbolyogva süllyed a hajó... 

