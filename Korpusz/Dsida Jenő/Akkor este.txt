


Pihekristállyal hófehérre festve 

a lámpafényes sürtető világot, 

egy hóförgeteg a szemembe vágott, 

hogy valakire vártam akkor este. 



Jó Isten tudja: miért tűrtem bátran 

ha kósza lábam pocsolyába lépett, 

miért néztem a hidegarcú népet 

s miért jött akkor, akire én vártam? 



Valaki jött a sűrű, téli ködben 

Én áldást mondtam, s szelídszavú áment, 

míg gőg-mosollyal, sebtiben tovább ment – – 

Valaki jött és elnézett fölöttem. 



Pihekristállyal hófehérre festve 

a lámpafényes, sürtető világot, 

egy hóförgeteg a szemembe vágott, 

és kicsordult a könnyem akkor este. 

