


Barátaim, most őszintén beszélek 

Ti úgy hiszitek: közel vagytok hozzám, 

mert minden reggel felétek megyek 

és kezet fogunk háromszor naponta. 



Ti azt hiszitek: közel vagytok hozzám, 

mert lányok előtt ügyetlenül hajlok, 

s ha nagyon sokat pengetem a lantot, 

kiserked a vér ujjaim begyéből. 



Lássátok, milyen szörnyű tévedés 

Fáj a szívem, hogy kicsinyesnek láttok, 

s hogy nem tudjátok: a folyam színe 

hideg hullámú mélységet is titkol. 



Menjetek csak ki holdas éjszakán, 

mikor súg-búg az alvó végtelenség 

és minden olyan rémületes néma, 

s ezüst holdfényben bólongnak a nyárfák. 



Milyen közel van hozzátok az árnyék, 

mellettetek áll, monoton beszél, 

reátok simul, sarkatokban leskel – 

– s a holdvilág csak messziről zokog. 

