


Kopaszon áll a vén diófa, 

Lehullott róla lomb, levél, 

Szomorún bólint csupasz ága, 

Ha rálehel az őszi szél. 



A sok madár, mely ott tanyázott 

És hangoztatta víg dalát 

– Ha szerencsés volt, – útra kelt és 

Tovarepült a vizen át. 



De kik maradtak búsan, árván, 

Azokra jöttek rossz napok, 

Koldulni kell a morzsalékot, 

Melyet mindenki otthagyott; 



Szenvednek fagytól, szélvihartól 

Keblökben dúl a harc, a kín, 

S csak néha tudnak felvidulni 

A múltnak édes napjain. 



Ilyenkor arcuk felderül még, 

Elnémul minden könny-panasz, 

Úgy kérdik egymást: visszatér-é 

A napsugár, a zöld tavasz? 



Szíve dobban ma száz diáknak, 

Reád gondol mind, merre jár, 

Csak Érted sóhajt, Téged óhajt, 

Te vagy a forró napsugár. 

