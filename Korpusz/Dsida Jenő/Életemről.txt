


Hallottatok-é már alkonyi nótát, 

Mikor búcsúzó, bús, halkszavú hangok 

Sírnak fel az égre? 



Lássátok: ilyen dal az életem is. 



Járkáltatok-é már a temetőben 

A messze lakóknak sírjai közt 

És láttatok-é hervadt koszorút? 



Lássátok: ilyen hervadt koszorú 

Az életem is? – 



Fényét-kisugárzó, éjji bogárka 

Pazarolja, mi kincs az övé 

s egyszerre szegény és árva marad... 



Lássátok: így tesz az életem is. 



Hogy' csillog a könny; láttátok -e már, 

Amint a csalódott, méla szemekből 

Szomorún lepereg ?... 



Lássátok: ilyen könny életem is 

Arcán a csalódott, büszke világnak. 



Van-é szomorú emléked a múltban? 



Válaszd ki a legszomorúbbat!... 

Lásd, épen ilyen szomorú 

Az életem is!... 

