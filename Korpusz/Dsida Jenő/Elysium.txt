


Ó barátnőm, – ízleld velem e halvány évszak édességét, 

révedj az időbe, mely zajtalanul és puhán teljesedik. 



Álmos bárányok hallgatása ez, 

ünnep ez a múlandóság városában. 



Ha sóhajtsz, hangja nincs, csak lejjebb hajlik minden virág, 

szívünkben tavalyi fűszálak békessége. 



Tengerek szaga érzik, melyek páránként apadnak, apadnak, 

az éden teljes, mint a gömb, nem lehet hozzáadni. 



A hulló gesztenyék megállnak a levegőben. 

Lábujjhegyen járnak az angyalok. 

