


Olyan kicsi csillag vagyok, 

s oly parányinak érezem magam, 

amint a nagy Másikkal 

szembemeredek hangtalan 

kikönyökölve szobám ablakán. 



Ki az ott fenn az égen? 

Száműzött, gőgös királyfi talán? 

Jéghideg Messzeség? 

Talán a régi énem? 



... Elnyom az álom. 

Lelkemben dörgőn dinamit robban, 

fénybe, tűzbe és vágyba olvadottan 

száguldok által száz mese-világon – 

mint akit álma kínra szentelt, 

üldözök fájva száz elérhetetlent 

és kéjbe zsondul minden idegem. 



Hajnali órák lehe száll már, 

mire ébredek, 

s az a Másik néz, 

csak egyre néz, 

meg - nem - értőn, villogón, hidegen. 

