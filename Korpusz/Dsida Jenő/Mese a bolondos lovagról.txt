


A bolondos lovag 

megállt alant 

és felnézett a várra 

a vár egy ablakára 

és ujjai közt megpendült a lant. 



Dalolt sok gyönyörű 

boldog mesét 

egy malomról, mely őröl 

s egy legényről, ki várta kedvesét. 



Még sok-sok egyebet 

dalolt-dalolt 

és mint azelőtt régen 

csillagvirágos égen 

elkalandozva bolyongott a Hold. 



A fekete lovag 

csak állt, csak állt 

és felnézett a várra 

a várnak ablakára, 

s kereső szeme senkit sem talált. 



Akkor eldobta mind 

a vágyakat 

s a lantot: legyen néma! – 

s a bolondos poéta 

sírni kezdett a csöndes vár alatt. 

