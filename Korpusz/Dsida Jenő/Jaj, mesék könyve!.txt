


Aranyom is van néha-néha 

meg sziporkázó tűz-gyémántom 

s kincseskamrák pántos zárát 

verő fejszével sohse bántom. 



Csókot is kapok néha-néha, 

Mámoros, áldó viadallal – 

enyém az éj, a csillagtenger 

s a rámkacagó, piros hajnal. 



Mikor akarom: rózsás arcom, 

mikor akarom: néma halvány – 

ezer könyvem van, komoly képű, 

mély bölcsességgel minden lapján. 



S elgondolkozom mégis, mégis: 

álmaimon ma élet törtet – 

s aztán énekkel, könnyel, jajjal 

megsiratom a meséskönyvet! 

