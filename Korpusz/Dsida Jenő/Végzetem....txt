


Tétováztam egy kis ablak előtt. 

Zengett a zongora, 

sírt a hegedű – 

Bemenjek-é? Ne menjek-é? 



Vágytam látni a Muzsikát 

és szívemre ölelve 

szólni: 

" Muzsika! Szép Muzsika! 

Ha menekülnék néha innen, 

Te légy a gát! 

Maradjunk együtt mindörökké 

ritmusos éjben, 

mámorban, kéjben, – 

Te légy a társam !" 

Lestem, lestem a Muzsikát. 



Aztán őrült nagy biztonság csapott rám, 

hogy találkoznunk kell nekünk ma ketten... 

Kezemet a kilincsre tettem... 

– Most vagy soha!... – 



Utolsót sírt a hegedű, 

s elhallgatott a zongora. 

