


Távol erdő. Szürke, bizonytalan erdő ködkoronákkal. 

El akar úszni, föl akar szállni, mégis ott marad: 

mégis erdő. Közelebb szalad a sík, itt már a zöldbe 

folyik a mező, zöld sikogással suhog a fű. 

Két folt mozog az erdő felé, groteszk, elrajzolt 

hosszúkás foltok: fekete férfi és piros leány. 

Sohasem hallott madarak énekelnek, valahol 

kőpárkányra csobog a kútvíz, valahonnan 

fölteszik a kérdést, hogy miért is születtünk? 

Rémet bújkáltat az erdő és zizzen a ködlomb: 

Halló, álljatok meg, fekete férfi és piros leány! 

