


Elfáradtam a titkos szavak közt 

Elálmosodtam a furcsa körök 

közepén és gyönge vagyok. 

Esztendők óta először 

szólok az emberek nyelvén, 

fuldokolva szólítok 

valakit és megijedek a hangomtól. 

Hívok valakit, aki minden 

fanatizmusomat magáévá teszi, 

aki hisz bennem, 

harcol és szenved értem. 

Aki, ha megütöm is, szeret. 

Aki vállal engem, s az életemet a 

tenyerén viszi az emberek között. 

Mi lesz, ha elapad a könnyem, 

elszárad a hangom és elhal? 

Mi lesz, ha senkise jön? 

