


Valamikor halk téli estén 

Kísértetjárás lesz, tudom – 

Városvégén, temető mellett 

zúzmarás, ködös vén uton. 



Az a kísértet ismerősöm 

úgy ismerem, mint magamat, 

lepedőben úszik a ködben 

s áll meg a villanyok alatt. 



Fejét otthagyta valamerre, 

üres szemgödre mély titok. 

Ne higgyétek, hogy szomorú lesz, 

ne higgyétek, hogy sírni fog. 



Borzasztóan fog hahotázni, 

összecsapdossa csontkezét 

és nyikorogva fog táncolni 

a vad kísértet szerteszét. 



Aztán lassan szerteoszlik 

s vonítanak a kapukban végig 

feketeszőrű csúf kutyák. 

