


Vídám vasárnap elnevetgélsz 

Mosolyogsz és szemembe nézel 

S én homlokomat megsimítom 

Hideg, borzongó kézzel. 



Te azt hiszed, hogy élsz még? 

Csalódsz! Halott vagy régen! 

Sírod fölött bús, könnyes csillogással 

Csillag virraszt az égen. 



A sírhoz minden őszi estén 

Kijövök halkan, egyedül 

És bánatom, mint hólepel 

Sírod fölébe települ. 



Ott sírok árván, csöndesen 

S a füzek között zúg a szél, 

S a temetői keresztfák közt 

Régi alakod újra kél. 



S én leborulva zokogok 

S hívlak egyre, visszahívlak... 

( Fájdalmas szívem az a sír 

És emlékem a csillag ...) 



Vidám vasárnap elnevetgélsz, 

Kacagok veled én is szépen – – 

De ez a Te, ez nem Te vagy, 

Te már halott vagy régen. 

