


Nővérke! Kell -e őszirózsa? 

Sejdülő buta kis titok, 

vázából néz és sírva kérdi: 

hogy úgye levelet irok. 



Nővérkém, kell -e őszirózsa? 

Arcom tenyerembe csapom 

és szégyenkezve, törve vallom, 

hogy nincsen szegfűm, pipacsom. 



Nővérkém, kell -e őszirózsa? 

Nincs egyebem az ég alatt, 

de vajjon megbecsülöd -e 

ezt az egyet, mi megmaradt? 



Acélhideg vak őszi égből 

a hűvös eső megered 

s ilyen végtelen bánatestén 

küldhetnék -e, jaj, egyebet? 



A szél dúdol, az eső koppan, 

az ablakomat mossa, mossa... 

Nővérke, adjam -e a lelkem? 

Nővérkém, kell -e őszirózsa? 

