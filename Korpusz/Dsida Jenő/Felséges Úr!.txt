


Felséges Úr! 

Ha kis szolgája fehérbe öltöz, 

szabad -e néki bemenni Önhöz? 



Felséges Úr! 

Fáradt vagyok már, sajog a lábam 

állni e fényes előszobában. 



Felséges Úr! 

Lássa, szívemben a reménység jó, 

de Önt meglátni nem vagyok méltó... 



Felséges Úr! 

E házon kívül mindent az ár mos: 

messziről jöttem, s köntösöm sáros, 



Felséges Úr! 

Lázadó vérem jaj, lecsitult rég: 

ottbent csak sírnék, elébehullnék! – – 



Felséges Úr! 

Ha kis szolgája fehérbe öltöz, 

szabad -e néki bemenni Önhöz? 

