


Úgy fáj valami idebenn! – 

Jaj! – már, már alig állom – – 

– Előbb forrón – most hidegen – 

Talán csak álom! – – – 

Lehet – csak álom... – 



A lelkem olyan szomorú!... 

Mindenben csak a véget látom – 

A tavasz? – Csupa koszorú – 

– Vagy tán csak álom ?... – 

Lehet – csak álom... – 



Csend! Hallga! a Halál beszél 

Állok a nagy határon! – – – 

Ez halál-hang? – vagy fú a szél? – 

Vagy az se? Mindez álom – – – 

Minden csak álom ?... – 



Élet! Halál! – Két nagy Titok! 

De nyitját nem találom. – – – 

Lehet, hogy még ma rányitok... – 

Juj, be rossz álom!... 

Be szörnyű álom!... 



Alkony van – – – Furcsa életem 

Avarját félve járom... – 

Borzadok és reménykedem: 

Talán csak álom! – – – 

– – – Minden csak álom... – 

