


Egy titokzatos idegen 

Rózsakoszorút vetett homlokomra 

S aztán tovább ment hidegen. 



Én ujjongtam a kincsen 

És úgy vártam, hogy szivárvány-utamra 

Illatot hintsen! 



Ó, sok reményem, balga, rajtavesztett! 

– Egy szomorú napon 

Virágom szirma hullni kezdett 



Azután így haladt 

És minden nap lehullt egy szirma – 

És végül csak a tövise maradt... – 



Most minden csupa bánat 

S én bús-szelíden befelé sírok 

És hordozom a töviskoronámat! 

