


Tudjátok a szokásomat, 

hogy este el szoktam búcsúzni – 

Jertek hát ide sorra mind, 

mindnyájatokat megcsókollak. 



Előbb szépen kezet fogunk 

Juj, a kezetek milyen forró 

és milyen hideg az enyém. 

Előbb szépen kezet fogunk. 



Most nagyon, nagyon kell a csók 

mert este el szoktam búcsúzni... 

Gyertek közelebb! talán féltek 

hogy a két szemem szomorú? 



Ne, ne sírjatok, ... ne higgyétek... 

Csak álmos vagyok... Este van... 

Nem, nem búcsúzunk sok időre... 

...csak a fényes, nagy Reggelig. 

