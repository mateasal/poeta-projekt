


Feszülő bánat ólomzubbonyában 

Kimeredt szemmel, segélytkeresőn 

Téged hívlak testvér, hogy mondj mesét. 



Beszélj a bús királyfiról, 

Akinek nem vala országa 

És elvesztette kedvesét 

és egyszer mind a kettőt megtalálta. 



Beszélj a nyárról és a régi fényről, 

Kalitba elbujt kicsi kék madárról, 

A Szépségről és a vándorlásról, 

És mindenről, ami kétségbeesést öl. 



Beszélj hegyekről, 

Hol nyári csókok zürje rengeteg 

S ujjongva zúg a téli fergeteg. 

Mondd el, hogy minden, minden visszatér: 

A láthatáron lefutott szekér, 

S lelkemről letünt édes száz titok. 



Mondj mesét testvér. 

Ugyse hiszem... De legalább sirok. 

