


Szép, aranyhajú, buksi kis fiú, 

Oly boldog voltam, 

S egyre daloltam: 

Meleg tavaszban boldog társra leltem, 

De a tavasznál tavaszabb a lelkem! 



Hej, nem egészen most volt! 



Szép, aranyhajú, buksi kis fiú 

Oly boldog voltam, 

S egyre daloltam: 

Tüzes a nyár és szememtől a nap 

Bágyadt alkonyon újult fényre kap! 



Hej, nem egészen most volt! 



Kékszemű, szőke, buksi kis fiú, 

Oly boldog voltam, 

S egyre daloltam: 

Eljött a tél és havas lett az élet, 

De az én szívem hónál is fehérebb. 



Hej, nem egészen most volt! 



Én vagyok-é, vagy más -e az oka, 

Hogy elfakult az aranyos csoda? – 

Hej, nem egészen most volt! 

Régen volt, régen!... 

