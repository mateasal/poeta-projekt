


Drótsövények 

és botorka hangulatok. 

Könnycseppek és rajzok. 

Esik az eső, 

éjszaka van. 

Aprózott lépteim kopogása 

bágyadtan veri ki 

emberségem ritmusát. 

Mindenki sír 

és egy helyben áll. 

Csak én megyek valahová 

eldalolni egy dalt. 

Kigyújtani egy nagy piros 

szívet. 



Már égnek a tüzek. 

Pattog a rőzse 

és kékes lánggal ég 

levágott jobbkezem. 

Most a szívem 

következik. 



Azért: 

nyájak őrizői, 

jertek a hegyre! 

Ki-ki elhagyja atyját 

és elhagyja anyját 

és követ engem. 

