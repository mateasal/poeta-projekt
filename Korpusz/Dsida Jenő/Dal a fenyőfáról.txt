


Sötét fenyő, öreg fenyő! 

Te, régi idők szép emlékezője! 

Veres-kövű hogy csupasz oldalához 

ragaszkodón és kapaszkodón nőve, 

ugye, hogy vársz rám minden alkonyon? 

Olyankor melléd állok, 

és megölelve gyantás törzsököd, 

felejteni próbálok. 



És susogom: 

sötét fenyő, öreg fenyő! 

S míg hullatod a tűleveleidet, 

én emlékeket szitálok el lassan 

és árva szívem egészen a tied... 



És úgy nézünk a piros, esti Napba. 

