


Emlékszem egy régi mesére. 

Valakiről, 

ki úgy született, mint még senki más: 

könny volt és gyöngy volt: igaz valaki. 



Emlékszem egy régi mesére. 

Valakiről, 

ki titán volt, ha törpének is látták, 

s hegyeket akart mélybe hajtani. 



Emlékszem egy régi mesére. 

Valakiről, 

ki semmit se tett soha mégse, mégse, 

csak siratta a lelkek szörnyű rosszát. 



Gondolok egy régi mesére. 

Valakiről, 

ki úgy halt meg, hogy júniusi éjen 

hulló csillagok agyonzáporozták. 

