


Szegény testvérek, a fekete átok 

be komoran a lelketekre ült már, 

s a szent örömben, Istenért hevült nyár 

hogyan lesz egyre, egyre hidegebb! 



Szemetek tüzelt, mint az égi nap, 

hajatok most is aranyosan omló – 

Miért ül rátok egy fekete holló 

és miért károgja szüntelen a bűnt? 



Szegény testvérek, közel a karácsony! 

Égő szemetek olyan igaz, mély, bus: 

Fényes jászolból hív a kicsi Jézus – 

és ti nem mertek ujjongani se már? 



Szegény testvérek, ide a kezet! 

Akarjunk hittel Betlehembe menni, 

s tanuljunk Tőle igazán szeretni 

Istent, embert és önmagunk szívét! 

