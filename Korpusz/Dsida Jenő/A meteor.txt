


Én irígylem a meteort! 



Tündöklő láng-világ, 

Mely reszkettető harsogással 

Iramlik át a föld felett; 

Örök csatáknak színhelye, 

Hol mindörökké senkisem nyer 

És senkisem veszít!... 



De jég-sugára űrbe vész 

És nem jut el az emberig... 

A földről végre néma pont, 

Mely leszalad az éjszakában 

És fénylő sávot hagy az egen 

Amerre járt, egy pillanatra – – 



Ide nem jut el lelki harc, 

Önfelemésztő láng-tusa, 

Itt csupa béke, csupa csend lesz, 

Nagyon kedves és nagyon szomorú... 

És csendesen szól, aki látja: 

Valaki meghalt! – – 



Itt olyan, mint egy éjji dal, 

Mely halkan, lágyan simogat; 

És könnyet csókol szempillánkra; 

Mint szerelmesek sóhaja, 

Melyet a hintás, nyári szellő 

Szárnyára kapva, messze hord... 



Én irígylem a meteort! 

