


Elment. 

Az alkonyat lassan-lassan szertefolyt, 

a gyárkémények egyenletesen, szürkén füstölögtek, mint 

az este didergető sötétsége. 



Fehér kalapja van. 

Siet. 

A homály szennyes, szemérmetlen karja 

lassan kinyúl utána, 

magához akarja ölelni, magába akarja szívni 

fekete éjszaka-szerelemmel. 

Az út kanyargó távolba viszi léptét, 

egyre kisebbedik, egyre fakul. 



Mit tegyen, akinek maradnia kell? 

Fütyöljön, énekeljen, sírjon, 

vagy egyetlen kiáltással zúzza be 

az ablak üvegét? 



Vagy csak súgja szomorúan: 

... Volt... 

Fehér kalapja volt... 

