


Mint az éjfélnek óráján 

a lebbenő árnyékok 

temetőnk ősz kápolnáján 

tolódnak, s nyög hajlékok: - 

Mint a Kisértet sírásra 

meglapúlt setét liget 

csúsztatja el az egymásra 

pergő szellőt, melly üget: 

éntőllem is keservemben 

minden úgy vonúdik el, 

elfúltak vérző szivemben 

báj s öröm míveikkel. 

Haj! itt hogy ég! az szörnyeteg, 

Tirán az, ki ezt tette??? 

Nem, zokogja a fergeteg 

lelkemben; felelet: Te. 

