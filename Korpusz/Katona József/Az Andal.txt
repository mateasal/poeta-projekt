


Be csendes az estve, 

be bágyad a Nap, 

be gyászra kifestve - 

be hűlt ez a Lap! 



Tövében elégve a déli sugártol 

az ősz levelecske pörögve lepártol 

s le sem jöve vettetik a Zephir-ártol 

magán nyöszörögve az ősi határtol. 



Csak egy üreg ásít 

csak a liget int, 

csak ingad a pázsit 

csak ejti a színt! 



Az életerő kifagy: ott, hol az ékkel 

beéjeledő halom oldala kékel, 

tünődve egy elfeketűlt döledékkel 

csak a siket estveli csend tyütyürékel. 



Elbódit az Alkony, 

elömlik az ég, 

elúszik az al-hony, 

ellátszik a Vég! 



Elállva marad bajait kilehellve 

a megmerült tetem, ajk, szava, nyelve, 

egy égi világbol alélt szeme tellve 

fut Órionok kebelébe lövellve - 



Kireppen az elme 

( kicsalva eként) 

ki, szive szerelme, 

Ki így kiteként! 

