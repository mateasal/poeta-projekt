


Itt - hol a Tér bús homályán 

az örök éj képesül, 

s a Fák alig ingó gallyán 

egy-egy alvó madár ül: 

itt ölellek által téged 

boldogságom sírhalma, 

hová szebben reménylt véged 

gördité a Sors-alma. 

Itt - hol éltem örömeit 

minden bokron találám, 

s a Teremtés kellemeit 

egy kis hangyán csodálám: 

Haj! itt kell hát elszórt hajjal 

lerogynom ez oszlopnál, 

mellyet egy kis Búsfűz zajjal 

pompásit a pataknál?! 

