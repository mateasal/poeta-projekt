


Nem vágytam soha vakmerőn 

bírására, sem Édeni 

szomjúh'zott gyönyörért - soha! 

Nem vágytam szigorú köröm 

igy megmennyeisíteni. 

Olly csendes vala tisztesen 

égő indulatom tüze, 

mint a hült Temető, az éj 

gyászával betakart ölén: 

ámbár Láva futásaként 

a kinzó szerelem lepne is. 

És nyúgodt vagyok én egész 

szivvel, mint az igaz Rény - 

nyúgodt, mint az elalkonyat 

akkor, amidön a Zephir 

kissé ízleli álmait: 

ámbár vágyaim olly mohok, 

mint a fergetegek dühe. 

Mint a Mennyei Lényre, én 

nem néztem soha vakmerőn; 

szent volt szívem előtt szeme, 

szent arcája, tekéntete, 

kármín ajkai, angyali 

létében csupa szent vala: 

ámbár szüntelen e velem 

játszó Képezetem hideg 

mejjén csüggedezék öröm- 

ittasságba merülve el, 

mint egy Kedvese csókiba' 

telhetlen csupa elbujúlt 

Nyájőr a liget ernyiben, 

véletlen midön egy bokor 

sűrűjéböl ölébe döl 

játszó csalfa szerelmese. 

S látásába, tenyésztem én 

csak, mint üdvözülésre ment 

Ősinknek kara Istenünk 

nézésében, s az az angyali 

Kép, mellyhez könyörögni le- 

térdeplék egyedűl - az is 

lengő barna haját csalá 

ingerkedve magára. Ah! 

sokszor néze Leselkedőm 

onnét, a fagyalok kicsiny 

ágacskái közűl, midön 

a szép Nap rezegé magát 

bús könnyemben elébe! ezt 

Kedves nézte, de csak - kacag. 

