


Sírbeli csend a nyúgalom rám nézve. 

Tetézve 

tölt bé az Örök átka felettem, 

hogy lettem. 

Végsiralmimat zokogó lantom 

zöld hantom 

mellett keseregve letúrja itt 

húrjait. 

Véremben könnyimtöl elolt szének 

csendének 

hideg közepette lángol a vad 

nem szavad. 

Homályos szemem függesztvén lombra 

egy dombra 

dölve hallgatom csak, mint dunnyog 

a szúnyog. 

Sír a berek, lankadt sziszergéssel 

nem kés el 

az esthajnal könnyeit hullatni, 

siratni. 

Fásult létemben mártír a lélek, 

hogy élek, 

csak a könny mutatja e sikamon 

arcámon. 

Ah! ha magad mondod halandónak, 

állj szónak: 

hol az az Isten ki engem eként 

nem teként??? 

