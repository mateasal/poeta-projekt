


Olvass már Magyar, és örülj magadban, 

Ím most-is szaporítja Könyved' egy Könyv, 

Egy Könyv, melly Magyarúl van oly időben, 

Mellyben több idegent, kevés Magyart látsz. 

Egy Könyv: melly Magyarúl van olly dologról, 

Mellyről mind idegent, Magyart nem-is látsz. 

Egy Könyv; olly tudománnyal, a' mit éppen 

Kíván a' mi magunk meg-esmérése: 

És melly, a' mai leg-nagyobb ‘s túdósabb 

Írók' nagy tudományival meg-edgyez. 

És melly, a' nevekedni jól meg-indúlt 

Orvoslás-Tudomány tapasztalási 

Felső gráditsain, ma a' leg-újjabb, 

És jobb vélekedést előnkbe adja. 

Olly ember pedig, a' ki bóldogítja 

Ezzel Nemzetedet; ki Bontzolást-is, 

Testünkben magyaros nevén nevezve 

Minden részt, Magyarúl először íra, 

Olly ember, kinek abba-is köszönhetsz, 

Hogy már a' Patikák' szerét, ‘s Retzeptit, 

Mind önnön keze írta oktatásban, 

Mind Störkben, Magyarúl ki-téve lathat'd. 

Olly még, a' kinek egy nemes Magyar Könyv, 

Író-tolla után Görögre téve, 

Pesttől fogva ki-terjed Adriáig. 

S' onnan Pontusig, és nagy Asiáig. 

A' kit néhai nagy Terésiánk-is, 

A' Músák ‘s Tudományok' édes Annya, 

Hogy sok Könyveket írt Magyarba, méltó 

Jellel tiszteletül jutalmazott-meg, 

Olvass már Magyar, és örülj magadban! 

