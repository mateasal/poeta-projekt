


Ah! melly szomorú ez az óra; 

Zokogó seregünk bizonyíttya! 

Mert bús libitinai szóra 

El-epedt ajkait kiki nyítja. 

Edgy gyenge virág el-enyészik, 

Mikoron alig érte nyitását! 

Meg-emésztő férge tenyészik. 

' S nem hagyja tovább maradását. 

Edgy gyenge tüzetske, jelessen 

Tsillámlva, szemünkbe tsapódék: 

De kilobbant lángja sebessen 

El-aludt, ‘s hamúval be-vonódék. 

Jaj! víg örömünk' elejében 

Elenyészett gyenge virágunk! 

Jaj! zöld tavaszi levelében 

Lenyesett, ‘s elesett jeles águnk! 

Jaj! melly hamar el-mene tőlünk 

Szép hajnala drága napunknak! 

Hamar el-vitetik mi előlünk, 

Kit igen szereténk mi magunknak. 

De szemünk vizeit, hamújára 

Tsakugyan meg-eredve ne hintse! 

Lám gyermeki gyenge korára 

Odament, hová Jézusa, kintse. 

Atya adta kezébe Atyának, 

Bizonyos lesz gondviselése: 

Illő, hogy az édes Anyának, 

Szűnjék szeme' zápor esése. 

