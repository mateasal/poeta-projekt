


Bóldog korodba ', látod, 

Igen sok a' barátod. 

Szorúltt korodba ', látod, 

Igen kevés barátod. 

Ki úgy nevez ma, látod, 

Kosánt se' mind barátod. 

Ki rád mosolyga, látod, 

Gyakorta nem barátod. 

Bor közt akadtt barátod, 

Borod' barátja, látod. 

Ki el-felejte, látod, 

Nem vólt igaz barátod. 

Hóltig szeretne, látod, 

Ha vólna hív barátod. 

E' tükörötske, látod, 

Tanít, ki hát barátod, 

Szorúltt korodba' látod, 

Ha vólt igaz barátod. 

Ki minden űgybe' látod, 

Meg-áll, az ám barátod. 

Az illy igaz barátod' 

Betsüld örökre, látod. 

