


Mond-meg mi állat az, mely tsak egy mozgó szem, 

Sem keze, sem lába, sem hím, sem nőstény nem. 

Még is minden napon egy-egy magzat' Atyja, 

Mindég Anya nélkül születvén magzatja. 

De hoszszú élete nintsen szülöttének, 

A' melly nap születik vége van éltének. 

Mindenik szülöttnek vagyón egy testvére, 

Ki származást Atyja' nem létében ére. 

Ez részes bátyjának mind birodalmában, 

Mind születésében, mind gyors halálában. 

Jó Atyjok sem nem víg, sem nem kesergeti 

Szívét, hogy magzatit tsak szüli ‘s temeti. 

Más állatok pedig vígan udvarolják, 

Őket lételeken, ‘s hólttokon gyászolják. 

Megfejtés: Nap. 



A' ki tsinálja reá nintsem szüksége magának, 

Még ha ki meg-veszi is nem szeret élni vele. 

A' ki pedig vele él, ‘s hasznát veszi, abba tudatlan. 

Kelletlen jószág! jöszte találd-ki mi az? 

Megfejtés: Koporsó. 



Mi víz? melly akármelly nagy folyó-vizeknél 

Szélesebb, ‘s meszszebb hat a' nagy tengereknél? 

Még is mélységére mindennél tsekélyebb, 

Egy kis tsergedező patak nála mélyebb. 

Megfejtés: Harmat. 



Egy házatska vagyon, hó szín márvány fala környűl 

Hó szín szőnyeggel van be-borítva belől, 

Ablaka egy sintsen, tsupa fal, sehol ajtaja sintsen, 

Még is rakva vagyon, ‘s benne terem lakos is. 

Test is ez, és él is, szólgál nyereségre is ollykor, 

Néha sok éh hasnak bőv eleséget is ád. 

Megfejtés: Tojás. 



A' fejemen járok, fel-alá karikára kerengek, 

' S minden lépésen főldbe verem fejemet. 

Még is az én Gazdám akkor veszi hasznomat inkább, 

A' mikor igy fejemet főldbe, kövekbe verem. 

Megfejtés: Sín-szeg. 



Egy nagy Híd tarkállik sok ékes színekkel, 

Leg-bőltsebb festői elegyítésekkel. 

Bizonyos folyó-víz nem hajt-el ez alatt, 

De sok temérdek víz rajta felyül haladt. 

Nem jár senki rajta, de járhat alatta, 

Nem tudja, nem látja a' ki meg-haladta. 

Megfejtés: Szivárvány. 



Nagy változó, nagy gúnyoló, nagy tsapodár, nagy majom. 

Még is kedves az Ifjaknak. Vele gyakran van bajom. 



Nagy Próteus: sok ezer formát tud venni magára. 

Minden szem más más képbe jelenve leli. 

Most virgontz gyermek, majd ifjú ‘s élemedett vén. 

Aszszony, férjfi, leány, szolga, komorna, vitéz. 

Most iszonyú rútság, majd szép alak, angyali gyöngy kép. 

Most tsevegő madarad, majd kutya matska, ‘s egyéb. 

Nagy Mómus: szabadon ki-jelenti szemedbe hibádat. 

Nagy majom: a' mit tész, egybe tselekszi veled. 

Sír, ha te sírsz, ő is; ha enyelegsz, gyors enyelegni, 

Tsúfol, tsak te gyalázd; hogy ha nevetsz, ki-nevet. 

Aszszonyi módra magad piperézd, hajadat fodorítsad; 

Aszszonyi módra veled Dáma hajat fodorít. 

Hízelkedj te magad, hízelkedik ő is azonnal. 

Nagy tsapodár: ‘s ha nem az, nints betsi senki előtt. 

Megfejtés: Tükör. 



Élek, nem is élek, lehellek is nem is, 

Egy helyben sem lakom, mindenütt helyem is. 

Eletem futva fut. Mi hasznom' találom, 

Ha tárgyom' el-érem? hirtelen halálom. 

Megfejtés: Szél. 



Hús nem vóltam, húsból lettem, 

Hogy már húsom el-vesztettem, 

Meg-metélik testemet. 

Meg itatnak, tántzoltatnak, 

Sok jót roszszat koholtatnak, 

Sokra vesznek engemet. 

Megfejtés: Író-toll. 



Könyvek köztt van származásom, 

Könyvez a' kit illetek. 

Az ég felé van vágyásom, 

Héj! de lassan léphetek. 

Ha szél indúl, ég sűrűdik, 

Tíltja könnyű testemet. 

Nálam nélkül nem születik, 

A' ki nemzett engemet. 

Megfejtés: Füst. 



Meg-emészthet mindeneket, 

Éleszthet sok lételeket, 

Vólt sok dolgok' kezdete, 

Lesz' sok dolgok' végzete. 

Megfejtés: Tüz. 



Éltem, hogy már nints életem, 

A' hólt élőt el-temet. 

Annak éltét őrizgetem, 

Ki-el vette éltemet. 

Megfejtés: Hamu. 



Engem szült az anyám, de viszont én szűlöm az Anyámat. 

Megfejtés: Jég. 



Tengeren, szárazon eggyre születtetem, 

Születésén ‘s végén leg-nagyobb termetem. 

Éltem' kezdetétől szinte közepéig 

Fogyok; de majd ismét meg-növök végéig. 

Leg-közép koromban így leg-kissebb vagyok, 

Főldön vizen járok, nyomot még sem hagyok. 

Megfejtés: Árnyék. 



Mi az, tsak kettő a' lába, 

Eggyik meg-áll eggy nyomába, 

Másik annyit el-mehet, 

Vége hossza nem lehet. 

Megfejtés: Tzirkalom. 



Kisebb lész ha hozzá teszel, 

Nagyobb ha tőle el-veszel. 

Megfejtés: Rés vagy Lyuk. 



Mi az? egynek szoros, 

Kettőnek alkalmos, 

Háromnak igen tág lész ', 

Egyszer neve is el-vész. 

Megfejtés: Titok. 



Két forrás fakad eggy hegy alól, két kis patakot mos, 

Nem széles, nem mélly, nem sebes egygyike is. 

Úgy de tsalárdsággal nagy mélly, és gyors vizeket győz; 

Mert sok okos főnek veszti gyakorta eszét. 

Megfejtés: Asszonyi könyhúllatás. 



Eggy vendéget űzz-ki százszor, 

Mind annyiszor vissza jő. 

A' kihez nem tér-bé másszor, 

Meg-hal az. Találd, ki ő? 

Megfejtés: Éhség. 

