


Bízó hadi néppel 

Itt tanyázott Árpád. 

Nagy hegyeknek ormán 

Titkait kitárta 

Előttük a Kárpát. 



Sátoruk ponyváját 

Remény dagasztotta. 

Nem is volt ilyen szép 

Magyar fiatalság, 

Ezer évek óta. 



Ezer évek óta 

Itt csak átok fakadt, 

Csak villám cikkázott, 

Csak felhő borongott 

A Kárpátok alatt! 



Nagy magyar magányban 

Én is gyászban élek, 

Diadalmas útját 

Keresem - hiába! - 

Régi Vereckének! 

