


Ó emberek, szeretni kell a földet 

S szeretni kell borút és bánatot, 

Örülni kell derűnek és esőnek 

S dalolni kell, ha minden elhagyott. 



Örülni kell a gazdag hervadásnak, 

Dalolni kell a téli sírokon, 

Szeretni kell a csillagot s az árnyat 

És tudni kell, hogy gyöngy és könny rokon! 



Ezt hirdeti ma nektek egy magányos, 

Bánatos ember, aki messze ment, 

Ki mosolyogni tud már bánatához 

S vágynak, reménynek rég békét izent. 

