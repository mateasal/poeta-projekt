


A kolozsvári kikelet szülötte 

E pár száll gyöngéd, kora ibolya, 

Szűz szirmukon szelíden eltünődve 

A magyar Mona Lisa mosolya. 



Erdélyünk szent rögének ibolyái, 

A fájó tájról méla üzenet, 

Virágnyelven beszéltek, ó parányi, 

De drága kincsek, hervadt kedvesek! 



Kék szemetekben az erdélyi égnek 

Régi derűje integet felém 

És sötét szirmotokban érzem én 



Az új fájdalmat. Míg vágyódva nézlek 

Bús ibolyák, gyötör egy néma vád 

És rátok hintem könnyem harmatát! 

