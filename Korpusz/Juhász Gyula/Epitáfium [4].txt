


Az ismeretlen szenvedésnek 

Legyőzött katonája pihen itt, 

Kevés lesz néki az öröklét, 

Hogy elfeledje gyötrődéseit. 

Az életét ő elhibázta 

S levezekelte csöndesen. 

Mint jegyesét, várta halálát 

És elpusztult reménytelen. 



Mint a kagylóban távoli és tompa 

Zúgással sír a tenger, az örök, 

A lelkemben is halkan haldokolva 

Fölbúgnak messzi, régi örömök. 

Oly titokzatos, idegen a hangjuk, 

Oly mélyből jönnek, mint egy tűnt világ, 

Így a rögökkel dobált síri hant zúg 

S így suttognak a temetői fák. 

