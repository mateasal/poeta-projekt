


Párizs, hol az élet 

Forró szíve ver, 

Hol pogány üdvösség 

Új napja delel: 

Ó Párizs, ó Párizs, 

Nagy köd eltakar, 

Ó Párizs, ó Párizs 

Tiéd ez a dal! 



Életem pusztáján 

Már roskadozom, 

Pedig vár rám, vár rám 

Napfényes orom. 

Ó Párizs, ó Párizs, 

Te messze, te szép, 

Ó Párizs, ó Párizs 

Meglátlak -e még? 



Szép a magyar bánat, 

Mely erre borong, 

Szeretem e tájat, 

E hervadozót; 

Ó de azért Párizs 

- Akit imádok - 

Rám vár és várnak rám 

Az új zsoltárok! 

