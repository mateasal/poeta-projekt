


Este van, este van, 

A szakáll estéje, 

Nemsokára kész lesz 

Hosszú karriérje. 

Tudományos alapon 

Le köll eztán venni, 

Mindenféle szép szakállnak, 

Álszakállnak, kékszakállnak 

Vége szokott lenni! 



Ki zokog, mi zokog, 

Egy fekete szakáll, 

Batthyány Tivadar 

Be árván maradtál: 

Mindenféle őrgrófnak 

Le kell azt most vetni, 

Mindenféle szép szakállnak, 

Álszakállnak, kékszakállnak 

Vége szokott lenni! 



Most van a nap lemenőben, 

Egy szakáll lóg a levegőben. 

Megvan a nyáj, megvan a bárka, 

Csak egy kell hozzá: pátriárka! 

