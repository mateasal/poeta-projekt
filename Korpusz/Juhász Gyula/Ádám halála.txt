


A rögön ült s a csillagokba nézett, 

Melyek az Édenkertben is ragyogtak, 

Ó, messze, távol, gyönyörű igézet 

És érezte, hogy már nem látja holnap. 



A verejték ült fáradt homlokára, 

Mely egykor az üdv fényében derengett, 

Már közeleg a bokrok közt halála, 

Mint az angyal, ki elvevé a kertet. 



A szelíd Ábel hívja nyugovóra, 

Ki a komor Kainnal egy a földben 

S míg tekintete a mezőre röppen, 



Eszébe jut az első boldog óra, 

Mikor Évának a szemébe nézett 

És érzi: ez volt a vég és enyészet! 

