


Az új tavasz először nem a város 

Borús zugába kukkan boldogan. 

A temetőbe surran és virágos 

Sírok között méláz s új dalt fogan. 



A hold olyan magányosan virraszt ma 

S olyan talányosan a vén egen, 

Mint öreg úr, kinek könnyét kicsalta 

Egy régi, régi, régi szerelem. 



Papírból építettem én lakásom, 

A földrengés se dönti meg soha. 

Világít benne gyászon és homályon 

Lement napoknak elhunyt mosolya. 

