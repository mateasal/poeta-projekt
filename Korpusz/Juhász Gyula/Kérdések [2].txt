


Az éveket, a messze, messze szálló 

Szép éveket, Uram, ki hozza vissza? 

Vagy várja őket örök kikelet? 



Szerelmemet, a messze, messze illant 

Szűz csodaszarvast, Uram, hol lelem meg? 

Vagy várja őt is egy örök csalit? 



A bánatot, a messze, messze elment 

Szent felleget, Uram, hol látom újra? 

Vagy várja őt is örök üdv ege? 



Az életet, a messze, messze tévedt 

Víg életet, Uram, még megtalálom? 

Vagy tán a Fájdalom csak az örök? 

