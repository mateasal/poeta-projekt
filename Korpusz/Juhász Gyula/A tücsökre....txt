


A tücsökre gondolok szelíden 

És mosolygón, a kedves tücsökre, 

Ki nyugalmas boldogan zenél majd 

Fölöttem, ha fekszem már örökre. 



Az egekre gondolok mosolygón 

És nyugodtan, a szelíd egekre, 

Melyek némán tündökölnek akkor 

Fölöttem, ha int az örök este. 



A mosolyra gondolok nyugodtan, 

Egykedvűen, az örök mosolyra, 

Mely enyém lesz majd, ha ősi bölcsőm 

Általringat fénylőbb csillagokba. 

