


Magyarság, fajtám, lettem volna én is 

Bátor Botondod, bárdos és csatás, 

Bizánc portáját vágtam volna én is, 

Szerettelek, tán jobban soha más. 



Szenvedtem érted és vérzettem érted 

Belül, - a seb fájóbb, ha vér se jő, - 

De jaj, már engem elfáradt legénynek 

Szült bús anyánk, a magyar őserő! 



Én már megálltam és csak alkonyatkor 

Imádtam bíborában a napot, 

Mely tán utolszor áldozik amott: 



De bűnben, gyászban mégis csak fiad volt, 

Apátlan árvád, aki most neked 

Nem adhat mást, mint csüggedt éneket! 

