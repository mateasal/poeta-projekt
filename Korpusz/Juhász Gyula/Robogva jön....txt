


Robogva jön, mint gyorsvonat az éjben, 

Harmincadik évem. 



Hoz -e hitet, dalt, aranyat vagy asszonyt, 

Aki itt marasszon? 



Hoz -e győzelmet, hoz -e végre békét, 

Csöndes őszök ékét? 



Lehet -e egyszer boldogan szétnézni, 

Tűnt tavaszt idézni? 



Pipázni vígan, bátran verekedni, 

Vagy vár már a semmi? 



Elvisz -e délre, vagy elvisz örökre 

A fekete rögbe? 



Robogva jön, mint gyorsvonat az éjben, 

Harmincadik évem... 

