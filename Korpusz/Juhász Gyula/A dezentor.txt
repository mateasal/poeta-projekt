


Vörös a hold, őszi égen, 

Bujdosom a bús fenyéren, 

Kopasz pusztán, tarlott nádon, 

Egyedül az égvilágon. 



Messze, távol ágyú dörög, 

Jön a tatár, jön a török, 

Idegenek légiója, 

Életemet Isten óvja. 



De az élet így is élet, 

Messze még a végitélet, 

Addig várok jó reménybe, 

Földi csárda víg szegénye. 



Meleg vállak hava villan 

Bujdokoló álmaimban, 

Mint villan a puska csője, 

Hogy pajtásomat lelője. 

