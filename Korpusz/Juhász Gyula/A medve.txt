


Magyar medvének lenni 

Szép és jó gondolat, 

Az ember csak málnázik 

A Kárpátok alatt, 

Az ember csak málnázik 

És kéjjel hempereg, 

Míg sorra eszik egymást 

A többi emberek! 



Ha medve vagy, légy medve 

S ne hitvány, gyönge tót, 

Gondoltam és nem ittam 

Se bort, se alkoholt, 

Gondoltam és nem ittam 

S megittam a levet: 

A holtakról csak rosszat, 

Mondá a látlelet. 



Magyar medvének lenni 

Mégis csak jobb dolog, 

Mint a ti dolgotok most, 

Póruljárt doktorok! 

Mert a ti dolgotok most 

Bizony kutyául áll, 

A medve bőrét issza, 

Ki medvét exhumál! 

