


Honán kül Tarnay, 

Honában a Fodor, 

Magas tervek között 

Egy helyben vándorol. 



De míg a Fodor megy 

Csüggedt lépésivel, 

Műsoron Tarnay 

Gyorsan sikamlik el. 



Fodornak ajkain 

Míg néma csend honol, 

Tarnay Gáspár apó 

Víg hangokat danol. 



Intendáns elmarad, 

Ellenben Tarnay 

Kétéves szerződést 

Tud hosszabbítani. 



De Fodor s Tarnay 

Oly gyorsan szerepet 

A színház térein 

Miért cseréltetek? 



Hallgatnak a lapok 

S ballagva lejtenek, 

Míg gyors szökés helyett 

Direktor dalt zeneg: 



Az elnémult Fodor 

Kedvét vesztette el, 

A boldog Tarnay 

Magas bruttóra lel. 

