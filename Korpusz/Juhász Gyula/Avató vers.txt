


Öreg fiúk, a régi iskolában 

Álljunk meg csöndben ez emlék előtt 

Idézve eltűnt arcokat, merengőn 

Járjon be lelkünk távol temetőt. 



Ó emlékezzünk az elment fiúkra, 

Kik innen együtt indultak velünk, 

De ők a kora sír ölébe hulltak, 

Hogy megmaradjon a mi életünk. 



Öreg fiúk, zárjuk szívünkbe őket 

S a zászlót, mely kezükből porba hullt, 

Emeljük újfent tündöklő magasra, 

Legyen jövőnk szép, mint a drága múlt! 



A szörnyű leckét ne feledje senki, 

Nem hullhat meddőn annyi büszke vér, 

Mutassuk meg, hogy újra nagy, egész lesz 

Magyarország, az áldott, szent kenyér! 



Öreg fiúk, fogadjuk meg ma nékik, 

Hogy folytatódik a történelem 

S találkozunk megváltott lelkeikkel 

Egy boldogságos magyar ünnepen! 

