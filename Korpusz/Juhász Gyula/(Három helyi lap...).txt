


Három helyi lap nagy Szegedbe nagy vitába keltenek, 

Nem tudtak megegyezni abban, hogy melyik szebb közülök, 



Evoé, ezen újságok 

Cselt használnak és miként, 

Evoé, ezen újságok 

Csalnak tőrbe, közönség! 



Egy kormány van a nyeregben, szép, mint a menny csillaga, 

Tartva pausálét kezében és feléjük ballaga, 

Holla hej, ifjú kormányka, állj meg egy szóra, kérünk, 

S add pausáléd kis negédke a legszebbnek közülünk. 



Evoé, ezen újságok 

Cselt használnak és miként, 

Evoé, ezen újságok 

Csalnak tőrbe, közönség! 



Szólt az egyik, én vezérlem 

A kultúrát Szegeden, 

A nevem Minerva nékem, 

Belém ír az egyetem. 

Én érdemlem pausáléd. 



Evoé, ezen újságok 

Cselt használnak és miként 

Evoé, ezen újságok 

Csinálnak közvéleményt! 



Másik szólt: én ébresztettem 

Minden ébert Szegeden, 

Én érdemlem meg gondolnám, 

Pausáléd hát add nekem! 



Evoé, ezen újságok 

Cselt használnak és miként 

Evoé, ezen újságok 

Csinálnak közvéleményt! 



A harmadik már mit sem szólt, 

Csak egyszerre 

Ellenzékből kormánypárt lett 

És a győztes ő leve. 



Evoé, ezen újságok 

Cselt használnak és miként 

Evoé, két oldal helyett 

Adnak még több hirdetést! 

