


Úgy szálljon hozzád ez a dal, 

Mint csillag fénye alkonyórán, 

Szelíden , csöndesen mosolygván, 

Te szép, te kedves, fiatal: 

Úgy szálljon hozzád ez a dal. 



S úgy szálljon hozzád ez a dal, 

Mint hófehér galamb az estve, 

Fáradtan enyhelyet keresve, 

Míg csöndben zörren az avar: 

Úgy szálljon hozzád ez a dal. 



Ne legyen soha ez a dal 

Búgó siráma bánatomnak, 

Én hordozom csak, én tudom csak. 

Sugaras, rózsás, fiatal: 

Mint te, olyan épp ez a dal! 

