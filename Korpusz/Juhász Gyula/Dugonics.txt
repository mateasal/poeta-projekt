


A jó öreg nyájas tekintetével 

Ma nyugtalan néz el Szőreg felett, 

Örök magyar virrasztó, józan, éber, 

Ma fázva látja e magyar telet! 



Szívéhez még erősebb illetéssel 

Szorítja most Etelkát Dugonics, 

Ez az a könyv, melytől ujjongva éledt 

A tetszhalott magyarság akkor is! 



Ébredj magyar: e néma érc dalolja, 

Mozdulj, te föld, mert a magyar bokorra 

Fészket ma vércse, ölyv és kánya rak. 



Ha nem volt jó az ágyú és a puska, 

A honi nyelv zenéje égbe zúgja, 

Hogy szent jogunk van itt a nap alatt! 

