


Itt a tavasz, itt van újra 

Orgona virít a rácson, 

Kétszer nyílik az akácfa, 

Itt van, itt a szép karácsony. 



Itt az ősz is, itt az ősz is, 

Fűteni kell nemsokára, 

Elkel már a jó felöltő 

Január hatodikára. 



Jön a tél is, ugye herceg? 

Korcsolyázunk s elbukunk még 

És fehér lesz és fehér lesz 

És fehér lesz majd a húsvét! 



Notabéne, notabéne, 

Ha ezt olvasván, havazna, 

Nyájas olvasóm, nekem higgy 

És ne higgy e rút tavaszba! 

