


A szolgaföldben nem nyughatnak ők, nem, 

Följárnának a magyar temetőben. 

Nem is merik ma eltemetni őket 

És nincs számukra még e tájon őskert. 



Maradjanak is itt egy ideig, 

Míg szolgaságunk éje letelik, 

Maradjanak, virrasszanak a csontok, 

Míg bennünket gyötörnek szolgagondok. 



Maradjanak: a kiégett szemek 

Sok úri bűnre hadd tekintsenek, 

Hadd legyenek bírák most, kiket egyszer, 

Halálba küldött egy gaz, régi rendszer! 



Majd lesz még egyszer május e világon 

S nagy temetés egy víg föltámadáson. 

Szabad népeknek boldog milliója 

Kísérje őket egy új Panteonba! 

