


Szemem lehúnyva hallgatom 

És föligézem arcodat. 

Te ringatózol a dalon, 

Te rengeted a húrokat, 

Téged dicsérnek a vonók 

És áldanak a trombiták, 

Csellókban a vágyam zokog, 

Dobokban a szívem kiált. 



Fülem befogva hallgatom, 

Hogy harsonáz a szerelem, 

Hogy dübörög e hatalom 

Időkön át és tereken: 

Hogy rázza emlék lombjait, 

Hogy tépi élet sudarát. 

Ó Anna, lelkem dalait 

Neved hogy viharozza át! 

