


Lágy lilába öltöztek a fűzfák, 

Fák fölött a béke kékje leng, 

Enyhe bánat madara repült rám 

S bennem régi vers zenéje zeng. 



Messze, mint az álom, él a város, 

Itt a Tisza bűvölete már, 

Itt meséim erdejében járok, 

Itt az idő örök csendje áll. 



Itt reménnyé épül annyi emlék 

És emlékké szépül a remény, 

Feledünk itt hűtelen szerencsét 

S kikötünk az álmok szigetén. 



Itt fölöttem tűnhetnek az évek, 

Én túlnézek tűnő éveken. 

Szívem árad át e békességbe 

És e békesség a szívemen. 

