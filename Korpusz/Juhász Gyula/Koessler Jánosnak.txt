


A dalnak és zenének ünnepén, 

Köszönt a hála, hangok nagy tanárja 

És üdvözöl ma emlék és remény, 

Mely új örömnek napját várva várja. 



Ki idegenből jöttél, a mienk 

S legjobbjainknak mestere maradtál, 

A koszorúkból egy-egy szál tied, 

Ki sohse kértél és tetézve adtál. 



Bartók, Dohnányi és a többi mind, 

Egekbe tartó pályák annyi hőse, 

Tőled tanulta repüléseit 

S indult világgá s tört büszkén előre! 



Magyar dal és zene: te műved itt 

Oroszlánrészben, ősz és ifjú mester, 

Ki megifjultál s szálló éveid 

Jövőbe szállnak új és új sereggel. 



Ez a sereg a győzelem fia, 

Ez a sereg a holnap hóditója, 

Dala: remény, hit és harmónia 

S a te nevednek diadalmi óda! 

