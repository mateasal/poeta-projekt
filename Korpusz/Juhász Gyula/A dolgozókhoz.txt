


Kőmívesek, kik hordjátok a téglát, 

Hogy égbe törjön torony és tető, 

Ugye, tudjátok, hogy szent a verejték, 

Hogy minden nagyság abból eredő? 



Lakatosok, kik zárakat csináltok, 

Melyek megőrizik a kincseket, 

Ugye, tudjátok, hogy a nyitja hol van 

Annak, hogy ínség és nyomor lehet? 



Asztalosok, kik fúrtok és faragtok, 

Hogy asztal, ágy és koporsó legyen, 

Mikor készíttek már egy nagy koporsót, 

Melyben a szolgaság lesz a tetem? 



Vasutasok, kik lámpákkal jeleztek 

És sípoltok, ha indul a vonat, 

Tudjátok -e, hogy egy új állomás vár, 

Hol mást nem látni, mint munkásokat? 

