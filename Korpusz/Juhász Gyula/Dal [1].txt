


Emlékezem bárányfelhőkre, 

Átsuhanókra lágy egen, 

Álmatagon, árván menőkre, 

Bárányfelhőkre, eltűnőkre 

Emlékezem, emlékezem. 



Emlékezem világos éjre 

Tavaszt lehellő réteken, 

Csillagvirágra, csodakékre, 

Tavaszégre, álomvidékre 

Emlékezem, emlékezem. 



Bánkódva alkonyárnyas órán, 

Míg száz vád bánt, száz gyötrelem, 

S baljós, bajos bánat hajol rám 

Alkonyórán, aggón borongván 

Emlékezem, emlékezem. 

