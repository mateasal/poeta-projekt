


Szomorúan leng a 

Kuruc kurzus-zászló, 

Mert kibukott végkép 

Budavári László. 



Szép turáni fejét, 

Melyen harag ragyog, 

Nem látjátok többé 

Parlamenti padok! 



Szép fajmagyar hangja, 

Melyben sok a gixer, 

Nem szól közbe többé 

Ezer ixedikszer. 



Szép zamatos öklét 

Nem szorítja össze, 

Hogy a destruktív saj- 

Tót végre letörje! 



Rossz időket élünk, 

Rossz csillagok járnak, 

Budavári László, 

Ki jöhet utánad? 



Irtam kilencszázban 

És huszonkettőben, 

Nyári rekkenőben, 

Szörnyű bökkenőben. 

