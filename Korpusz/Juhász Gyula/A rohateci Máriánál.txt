


Morva határ és szeptemberi táj, 

Oly kékek a hegyek. 

Szívemben orgonál ma, ami fáj: 

Máriához megyek. 



Ó idegeni, boldog Szűzanya, 

Te fekete-fehér, 

A születésed napja ez a nap 

S szívem már nem remél. 



Idegen tájak gyermeke vagyok, 

De hozzád jöttem én, 

A glória, mely fejeden ragyog, 

Ragyogjon ma felém. 



Elhoztam íme, szűz Virág, neked 

E táj virágait, 

Kései, őszi mind, színükveszett, 

De szívem is avitt. 



S nem kérek én, költő és idegen, 

Tőled már földi jót, 

Csak engedd, hogy törött tekintetem, 

Mely fényeket ivott, 



Rajtad legeljen, mint híves patak 

Vizén a szarvasok 

S lehessek egykor én, fáradt gyerek, 

Vidám és bölcs halott. 

