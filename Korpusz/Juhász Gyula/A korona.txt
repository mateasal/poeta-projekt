


A perzsa sah művelt fiú, 

Már látta Budapestet éjjel 

S operánkban a stimmelést 

Hallgatta nagy művészi kéjjel. 



A perzsa sah művelt fiú, 

Bejárta már a félvilágot, 

Népének alkotmányt igért 

S a kincstárnak nyakára hágott. 



És most mit tesz a perzsa sah? 

A koronát zálogba tette. 

A koronát, a koronát, 

Mely szent fejét nyomasztón fedte! 



A perzsa sah művelt fiú, 

Bár nincs most néki koronája. 

Nekem, ha van egy koronám, 

Elköltöm, ő pedig kiváltja! 

