


Fölégettem az összes hidakat, 

Egyedül állok örök ég alatt. 



Nem kell a kincs és nincs már szerelem, 

Csak a magány s szegénység van velem. 



Nem lázadok már és nem álmodom 

És nem sírok a földi romokon. 



Meghaltam sokszor és nem élek én. 

De mindeneknek bánata enyém. 



Jövő minden reményét ringatom, 

Mint a vihart és fészket a falomb. 



Így állok örök békességbe már 

S az Istent várom, aki földre száll. 

