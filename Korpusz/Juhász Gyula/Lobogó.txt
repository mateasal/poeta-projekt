


Mint jó harcos az utolsó rohamban, 

Meglengetem még egyszer lobogódat 

Tűnt ifjúság, ez alkonyati dalban. 



Lobogj, lobogj és csókold meg a napfényt, 

Mely a tetőket mostan aranyozza, 

Mint öreg harcos vén mellét a tallér. 



Lobogj, lobogj, nemrég még harcok éke, 

Tépett lobogó, vesztes ifjúságom 

És lengj be vígan majd a barna éjbe. 



Reád hímezte boldog, büszke lelkem 

Arany fonallal az örök dicsőség 

Fantomjait s ha alszik elesetten, 



Takard el az ifjaktól balga hősét. 

