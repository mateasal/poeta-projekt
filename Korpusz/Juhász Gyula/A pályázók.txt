


Heten vagyunk uram, heten, 

Ígérünk fűt, fát és hetet, havat, 

Kultúrát is, a teremfáját, 

Hogy a mienk legyen a szavazat. 

Voltunk király Beóciában, 

Most megpályázzuk Szegedet, 

Szeged szebb lesz, mint volt, ha mostan 

Uram, reánk szavaz kegyed! 



Mellékelünk mindent, mi jó, 

Mi szem, száj és szenátor ingere, 

Újraoltási bizonyítványt, 

Erkölcsit és anyagit is vele. 

Voltunk király Beóciában, 

Van kereszt- s menetlevelünk 

S jelenleg semmiféle vád és 

Eljárás nincsen ellenünk! 



Heten vagyunk uram, heten, 

Ígérünk fűt, fát és hetet, havat, 

Műsort családi alapon 

S ha majd lehet, pikáns darabokat. 

Szenátor úr, nézzen ránk és 

Szavazzon ránk, ha van szive, 

A legszebb női kart e földön 

Elhozzuk Önöknek ide! 

