


Köszönt az elnyomott és megalázott 

Népmillióknak szenvedése, vágya, 

A gondokat szövő szegény takácsok 

Siráma s Hannelék hallelujája. 



Köszönt e fájó és fáradt világnak 

Könnyes szerelme és síró reménye, 

Téged, kinek szavára szép a bánat 

És álomcsillag gyúl az éjsötétbe: 



Apostol és próféta vagy ma, költő, 

A vérző és vívódó emberöltő 

Rád néz, csalódva harcban, gyűlöletben, 



Jövő kárpitja intésedre lebben 

És álmaid, a tiszták és a mélyek 

Valóra válnak még s örökre élnek! 

