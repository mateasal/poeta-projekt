


Fölszállott a páva vármegyeházára, 

Sok szegény legénynek statáriumára. 



Új szelek nyögetik az ős magyar fákat, 

Miket szénhiányból tavasszal kivágtak. 



Jöttem a Gangesz partjairól, 

Hol álmodoztam déli verőn, 

Most huszonötöt én verek 

A Délvidéken - mint ellenséges haderő. 



Ha a magyar Helikon adta, 

Hervatag a hitünk s a szekfünk, 

De legalább duplán fizetjük. 



Verecke híres útján jöttem én, 

Fülembe még ősmagyar dal rivall, 

Szabad -e Dévénynél betörnöm 

Csehszlovákok csapataival? 

Nüná, majd kérdezem, hogy szabad -e? 



Itt valahol, ott valahol, 

Esett, szép, szomorú fejével 

Négy-öt magyar összehajol 

És szervezkedik ellenforradalmi alapon. 



Ős napkelet ilyennek álmodta, 

Amilyen én vagyok, 

Egy szerencsétlen igaz Isten 

Fájdalmas, megpróbált remekének 

S én nem vagyok antiszemita? 

