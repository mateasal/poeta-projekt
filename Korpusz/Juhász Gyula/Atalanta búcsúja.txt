


Isten veled, gyönyörű éjjel, 

Isten veletek, csillagok, 

Emlékek, vágyak és remények, 

Virágok, éjszakák, napok. 

Nem látom többé rózsafényben 

A hajnalodó kék eget, 

Nem látom többé csendes éjjel 

A boldog csillagsereget. 



Isten veled, gyönyörű város, 

Isten veletek, paloták, 

Szerelmek, játékok, virágok, 

Ujjongó nászi-lakomák. 

Nem látom többé már a tengert, 

Amint gályáktól háborog, 

Nem látok többé boldog embert, 

Ha nótázik és tántorog! 

