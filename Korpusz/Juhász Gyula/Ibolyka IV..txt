


Virágszirom fehére, puhasága 

Villog, vakít lányos, gyöngéd nyakán... 

Ó, mért fordít hátat felém a drága? 

Édes kis arcát mért nem láthatám? 

( Gács) 



Csak a tükörben, mint hattyú a tóban, 

Ring arca mása, a halvány való. 

És a tükör fölszikrázik ragyogva, 

Mert szeme tűz rá, a fölcsillanó. 

( Juhász) 



Fejét szép, fényes glóriába vonja, 

Villanyvilágban villogó haja 

És homlokán sötétlő bársonyszalag, 

Mint napsugárban egy kis éjszaka. 

( Magyar) 



S ha rádvilágít aztán nemsokára 

Az éjszakában forró napsugár, 

A kávéházi öreg poétákra 

Is gondolj néha-néha kisleány. 

( Terescsényi) 

