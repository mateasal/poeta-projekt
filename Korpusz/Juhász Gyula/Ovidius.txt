


Ti kóbor fecskék, Rómába menők, 

Hozzátok hírül majd nekem, 

Ragyog -e még az örökkék azúr, 

Lobog -e még a szerelem? 



Hatalmas Cézár uralkodik -e, 

Hódol -e még a kincses száz sziget, 

Rubintos lányok, csókos asszonyok 

Cserélgetik még a szíveiket? 



Ti kóbor darvak, Rómából jövők, 

Ó, mondjátok csak, mi hír ott, 

Virul -e még az orgonás tavasz, 

Mely nékem virított? 



Győzelmes Cézárt istenítik -e 

Az aranyszavú költő dalai 

És kinyílnak -e csillaghímes éjjel 

A szeretők ablakai? 



Hej, amíg én itt rőt ködök között 

Tristiát költök aranyak hiján, 

Melyik poétát tanítgat dalolni 

S ölelni az én Júliám? 

