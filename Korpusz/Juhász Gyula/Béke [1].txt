


És minden dolgok mélyén béke él 

És minden tájak éjén csend lakik 

S a végtelenség összhangot zenél 

S örök valók csupán mély álmaink. 



És minden bánat lassan béke lesz 

És mindenik gyötrődés győzelem 

S a kínok kínja, mely vérig sebez, 

Segít túllátni a szűk életen. 



Testvéreim: a boldogság örök 

S e tájon mind elmúló, ami jó 

S az élet, a szép, nagy processzió, 



Mely indul örvény és sírok fölött, 

Az égi táj felé tart csendesen 

S egy stációja van: a végtelen. 

