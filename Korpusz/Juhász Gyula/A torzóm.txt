


Művész keze és lelke kőbe formált. 

Egy fej: örökös néma, bánatos. 

S míg sorsunk útján életem botorkál, 

Ő vár reám s nem bántja őt a sors. 



Homályos, elhagyott műhelyében él ő, 

Hol a nagy munka régen elpihent 

És pókhálós és összetört a véső 

S az alkotó, az árván messzi ment. 



S a távoli, magányos, néma másom 

A messzeségből néha rámmered: 

Milyen lehet most, ó milyen lehet? 



A művész nem fejezte be s ha látom, 

Hogy életművem tengő szenvedés, 

Érzem, hogy az a torzó mily egész! 

