


A magyar múltnak két gazdag-szegénye, 

Dús proletárja ébred e napon. 

Csapongó dalban, ujjongó zenében 

Szívünkbe szárnyal büszkén, szabadon. 



Csokonai: ki százada ködéből 

Boldog jövőbe nézett csüggedőn, 

Petőfi: aki minden szolganépről 

Tördelte jármát véres harcmezőn. 



Ma felidézünk sírból és homályból 

Két tiszta lélek, szabad szellemek, 

Köszönt a munka népe, az a tábor, 

Mely a jövőbe indul veletek. 



Szabad jövőbe és boldog jövőbe, 

Hogy álmotok valóra váljon ott, 

A verseitek hangjánál előre 

Hadd indulunk munkások, magyarok. 



Mert nemcsak délibáb, nemcsak szivárvány 

Az igaz költők álma és dala, 

De szenvedések és küzdelmek árán 

A diadalmas valóság maga! 

