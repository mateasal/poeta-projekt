


Most vagy te nékem legnagyobb, 

Mikor az ősz harmatja megesett, 

Mikor véres és aranyos színével 

Leng venyigéje homlokod felett. 



Most vagy te nékem legnagyobb, 

Mikor az alkonyatban nő az árnyad 

S az élet és halál mély titkai 

Szívedben könnyre és mosolyra válnak. 



Most vagy te legnagyobb nekem, 

Most vagy te nékem igazán a Mester, 

Fehér köntösben és piros sebekkel. 



Mester, kit lelkem legszebben szeret, 

Mert nem követ, nem kisér, nem tagad, 

Mert maga tud maradni, mint magad! 

