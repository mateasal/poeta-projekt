


Úgy integet: kevélyen és ragyogva, 

A ballagó és bízó vándorokra. 



Megyünk, mert int a pálma, a magasság 

És visz, röpít a boldog fiatalság. 



Oly szép a cél és oly dicső elérni, 

Örök mámorban csak érette élni. 



Tövis ha tép és gáncs ha ér, potomság, 

Ott a dicsőség koszorúit osztják! 



Én már csalódva és csüggedve állok, 

Az út felében vár a néma árok. 



Ti menjetek tovább, fiatalok! 

Utolsó dalban nektek dalolok: 



Előre mindig és magasba egyre! 

Üdvözletem vigyétek a szent hegyre! 

