


Mindig fájdalmasan dicső név: 

Magyar, új fény ragyog ma rád, 

Megint nagy népek millióit 

Véded, megvédve a hazát! 



Új barbároknak óceánja 

Bús, lomha árral ostromol 

S te állsz vérezve és dacolva, 

Mint élő Szabadság-szobor! 



Csodálatos erőd, amelyben 

Nagy vértanúink lángja él, 

Nem engedi, hogy e világot 

Megdermessze a muszka Tél! 



Ha trónol Igazság a mennyben 

S ha nem mese, hogy győz a jó, 

A végső diadal veled lesz, 

Örök időkre szárnyaló! 

