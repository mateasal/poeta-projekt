


A bölcsességek bölcsessége: 

Táncolni a halál elébe, 

Táncolni vígan és vakon, 

Mint pille őszi parlagon. 



Próbáltam én mindent e földön, 

Tudást, szerelmet vágyva, gyötrőn, 

De minden léptem sírba vitt 

És minden vágyam kába itt. 



Elfonnyad itt a csók, a rózsa, 

A csillag is lehull a porba, 

Igazság, szépség hervatag, 

Nincs semmi új a nap alatt. 



A bölcsességek bölcsessége: 

Táncolni a halál elébe. 

Táncolni vígan és vakon 

A rózsatermő sírokon. 

