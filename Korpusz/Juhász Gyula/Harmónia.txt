


A lomha gyász kútjából, melybe hulltál 

S topogtál ájult fájdalommal ott, 

Emeld föl a fejed, míg megvakulnál 

És összerogynál bús élő halott! 



A csillagok gyémántmezője némán, 

Derűsen int feléd, - víg temető - 

És mély békét ragyog rád mind e gyémánt, 

Világtörvényt mosolygón hirdet ő! 



A fénye testvér a beteg sugárral, 

Mely mély szemedben ég fájó lilán 

S a végtelenből a szívedbe szárnyal. 



Sötét a kút és a sors oly silány, 

De ég a fény és épen él a törvény 

S örök örömbe szédít át ez örvény. 

