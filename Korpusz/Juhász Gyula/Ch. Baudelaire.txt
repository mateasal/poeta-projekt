


Művész, sötét virágok édenében 

Szívedbe mérgek illatát szivó, 

Te túl a vágyon, emléken, reményen 

Azt hirdeted: mámorba veszni jó. 



Halálos szépség minden itt a földön, 

De minden szép, mi él, múl és dalol, 

A bús darázs a hullán s a gödörből 

Jácint pompája nyit a sár alól. 



Sötét, beteg virágok édenében 

Fekete pillangó a bánatunk, 

De részegülhetünk és szállhatunk! 



S ha őrület hull homlokunkra, mégsem 

Hiába volt dac, gőg - örök nyugodtan 

Az ige él a márvány verssorokban. 

