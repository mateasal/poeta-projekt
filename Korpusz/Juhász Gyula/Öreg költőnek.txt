


Mint sudár fa, mely a tarka réten 

Majd eleped az egyedülségben, 

Egyre vár, vár valami más fára, 

Te is olyan bús vagy, olyan árva. 



Új világnak új nótája támadt, 

Más manapság a gyönyör, a bánat, 

Valamikor a haza volt minden, 

De manapság osztoznak a kincsen, 

Önös érdek egymást taszigálja, 

Megtépve az élet bokrétája. 



Ó de azért ne tedd le a lantot, 

Megcsendül még azon egy-két akkord, 

Énekelj csak egyszerűn, merengőn, 

Mint a madár éjszaka az erdőn. 

Lesz idő még, mikor újra éled, 

Ami rég volt, ami semmivé lett. 

Tavasz csókja átszáll a világon, 

Rügy patakzik a letarlott ágon, 

Régi nótád lángragyújtja bennünk 

Azt az érzést, amit elfeledtünk! 

