


Férfi szívvel, férfi karral 

Megküzdünk mi száz viharral, 

Mely hazánkra támad. 

Régi hittel, régi dallal, 

Új erővel, diadallal, 

Védjük szép hazánkat. 

" Küzdj és bízva bízzál ," 

Ez költőnk szava. 

Nem csügged magyar dal 

S magyar kar soha! 

Valahány csapás jött, 

Valahány bukás ért, 

Megfizettünk mindíg 

A pártoskodásért. 

Minden vészből, gyászból, 

Új életre keltünk 

S a föltámadásról 

Hymnust énekeltünk. 

Férfi hittel, férfi tettel 

Lesz még ünnep itten egyszer, 

Győzni fog mi népünk, 

Hogyha eddig nem veszett el, 

Szembe néz új évezerrel, 

Istenünk mivélünk! 

" Küzdj és bízva bízzál ", 

Ez költőnk szava 

S élni fogsz örökké 

Nagy magyar haza! 

