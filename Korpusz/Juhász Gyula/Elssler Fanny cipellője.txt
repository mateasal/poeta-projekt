


A múzeumnak egy kis szögletében, 

Száz tisztes régiség kiséretében 

Kissé fakón és kissé összetörve, 

Pihen szépen, csöndesen 

Elssler Fanny selyem cipellője. 



Vén múzeumban elmélázva járok, 

Künn nyílnak még az orgonavirágok, 

Orgonavirág, mivé leszel őszre? 

Pihen búsan, porosan 

Elssler Fanny selyem cipellője. 



Egy dalt idéz a lelkem mámorosan, 

Szívem egy tűnt tánc ütemére dobban; 

Hej, az a tánc, még részeg vagyok tőle... 

Pihen szépen, csöndesen 

Elssler Fanny selyem cipellője. 

