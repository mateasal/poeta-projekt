


Tavasz ez is, tavasz. 

Az égen szőke fény ég, 

A földön barna hantok, 

A nőkön lenge illat, 

A fákon szürke barkák. 

Tavasz ez is, tavasz. 

Valami mégis elment 

És nem jön vissza többé, 

Valami mégis elszállt 

És soha nem találom, 

Valami mégis elmúlt 

És nem tudom a sírját... 

Egy húr a hegedűmön, 

Boldogan bánatos hang, 

Elpattant. 

De az ég még azúros, 

De a föld ibolyás még, 

De a nők még suhannak. 

Tavasz ez is, tavasz... 

