


Piros tüzek mellett 

Öreg idő eltelt, 

Szürke parázs mosolyog, 

Nagy, véres csatákban 

Elfáradt a lábam, 

Most csak éppen ballagok! 



Eszterház, Rákóczi 

Bús tárogatói 

Szép csöndesen alszanak, 

Visszhangjuk se sír már, 

Csak a néma sír vár 

A kizöldült hant alatt! 



Hitért és hazáért, 

Öreg poltúráért 

Küzdöttem én eleget, 

Kehes lett a dolmány, 

Sebhelyes az orcám, 

Rajta gondok, fellegek! 



Eb ura fakóból, 

Kevély halihóból 

Nem maradt meg semmisem, 

Csak a rongyos mente, 

Véres naplemente, 

Meg az én öreg szivem! 

