


Milyen lehet most a bús Izapart, 

Hol Arany János nyomait kerestem 

S ki ballag a vén líceum alatt, 

Hol hírről szőttem álmot esti csendben? 



Kozák, kíméld a szép emlékeket, 

Bús ifjúságom elhagyott tanyáját, 

Vándor, megállj: itt költő énekelt 

S diadalt zúgtak itt a méla nyárfák! 



Idegen: néked minden idegen, 

Ami örök, szent ifjúság nekem, 

Add vissza fészkét a szegény madárnak! 



Ez árva házak engem visszavárnak, 

Hogy magyar tűzhely melegén merengve, 

A dalt, mit kezdett, lelkem befejezze! 

