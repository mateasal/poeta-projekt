


Don Alonzó, Don Alonzó 

Megérkezett Budapestre, 

És fogadták lelkesedve 

Magyarok és anarkisták. 



Mint a bomba hatott a hír, 

Hogy előkerült a bomba, 

De ez kacsa volt azomba 

S egészséges Don Alonzó! 



Budapesten őrült spanyol 

Minden ember tegnap óta, 

Alonzóról szól az óda, 

A kroki és a vezércikk! 



És akiben hangulat van 

Verset ír a szép Enáról 

S a szép Ena, a szép Ena, 

Nem olvassa, nem olvassa! 



Én is illő hódolattal 

Küldöm néki e románcot 

És a lelkem úgy örül, hogy 

Nem olvassa, nem olvassa! 

