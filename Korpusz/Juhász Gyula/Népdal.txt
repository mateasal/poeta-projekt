


Esik eső karikára, 

Kuna P. András kalapjára, 

Megázik a magyar róna, 

Bár már előbb ázott volna. 



No de azért ez is áldás, 

Nem haragszik, csak a csárdás, 

A mozis és a kioszkos 

És még a Sarkadi Vilmos. 



Esik eső karikára, 

Az Ember tragédiája 

Tele házzal megy a héten, 

Bár már így ment volna régen. 



Esik, eső, hull a zápor 

A honatyák ajakáról, 

Mennydörög a szó, villámlik, 

Szegény Gömbös bőrig ázik. 



Kapás növény, búza érik, 

( Ára is nő fel az égig ,) 

Esik eső, reggel, este, 

Csak a koronánk ne esne! 

