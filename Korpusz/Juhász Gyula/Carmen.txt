


Mit Nietzsche és Weininger vallanak 

Bús férfifejjel, mint hűs bölcsességet 

- Ó bölcsesség, hunyt parazsad alatt 

Milyen pokol tündöklik, hevít, éget! - 



A némber forrón és fájón kegyetlen 

Teremtő, rontó ösztönét, te Asszony 

Elénk döbbented dús művészetedben, 

Pajkos játékosan, véres viharzón. 



Szemedben tikkadt spanyol nyárnak éje, 

Véredben a Bizet bizarr zenéje 

És ajkadon a Mérimée igéi. 



S tarantelládnál a szívünk megérti: 

Hiába bölcsesség, mihaszna törvény, 

Gyönyörbe, gyászba szédít itt az örvény. 

