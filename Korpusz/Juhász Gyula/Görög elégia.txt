


Állok sírva, dalolva, árván, 

Az Akropolis romjai alatt, 

A Partenon törött tövében, 

Míg élet és idő száll és szalad. 



Ó Akropolis, dicső jón ég, 

Ó Partenon, szép szűz öröm, 

Most mérges már nyila Erosznak 

S utánunk egy jöhet: a vízözön! 



Most törött torzó már Apolló 

És Afrodité teste csonka már - 

Párkák kezében gyors az olló 



És seprű Dionizosz bora már. 

Hideg a márvány és merev a forma 

S a szél nagypéntek siralmát dalolja! 

