


A távol violás ködében, 

Mint tarka délibáb lebeg 

A magyar ősz a méla Végen, 

Mely mindent eltemet. 



A tarka ősz a bús határon, 

Hol oly közel a temető 

S a vég ott vár az állomáson 

S a vég oly könnyező 



S a templom orgonája reszket 

Végig a meghalt városon 

S oly távol fény ég a szemekben, 

A holt éggel rokon 



És rokon az én holt szívemmel, 

Ki, ha leszáll az éj, a csönd, 

Hiába zendül sorsa ellen, 

Mely ráhull, mint a köd. 

