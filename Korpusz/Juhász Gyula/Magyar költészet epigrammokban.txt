


Látjátok feleim, hogy mik vagyunk, 

A honi föld sarává lesz agyunk, 

Szívünk magyar őskertbe süpped el 

S szavunkra majd egy más világ felel. 



Ő a magyar lírában egyesíti 

A földi és a mennyei szerelmet, 

Egén Erosz ívét büszkén feszíti 

És benne a múlt és jövő felelnek. 



Az Isten igéjét harsogta bátran 

A legkomorabb magyar éjszakában, 

Fáklyája, mint az egek lángja, fénylett 

És szava kenet volt bár, mégis élet. 



A kútba nézett fájdalmas szemével, 

A mély, sötét, fekete kútba nézett, 

Úgy vonta őt a szenvedés, a képzelt 

És a valódi, mint tündér igézet. 

