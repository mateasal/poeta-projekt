


Én az ital barátja vagyok, 

Szeretem a gyönge írókat, 

Szeretem megcsókolni azt, 

Ami Holnap! 



Szeretem a tűnő szerelmet, 

Tiszteletdíjat és a békét, 

Bölcsek, poéták, komiszak 

Menedékét. 



Szeretem a megrokkanókat, 

Aláírókat, utazókat, 

Amerika felé, ha mennek 

A hajókat. 



Szeretem a kiruccanókat, 

A Dukkdukkokat, az új költőket 

A váltókat, a bankókat, 

Az Új Időket. 



Én az ital barátja vagyok, 

Szeretem az Affért, a Heccet, 

Szeretem megcsókolni azt, 

Aki Herczeg! 

