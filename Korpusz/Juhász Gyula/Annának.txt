


Az ősz teríti dús, rőt szőnyegét 

A nyár halott vállára csöndesen. 

Én kedvesem, én hűtlen kedvesem, 

Te hallod -e a hervadás neszét? 



Hajadnak bársonyát zilálja -e 

Az elmúlásnak dúdoló szele 

És a halál hűvös lehellete 

Az ajkad bíborát csókolja -e? 



Vagy rajtad nem fog a szörnyű varázs, 

Mely minden szépség átka erre lenn 

S megvéd minden rontástól énekem, 

Ez örök vágyból szőtt tündérpalást? 

