


Hol az az ünnep? Én már nem remélem, 

Talán meglátja késő unoka, 

A föld alatt csírázik csak reményem 

És ünnepem itt fönn nem lesz soha. 



Fáj veszni látnom annyi büszke álmot, 

De ez a fájás is tilos nekem 

És panaszos nekik dalos magányom, 

Idegen lettem itthon, idegen. 



Kis, hangos senkik túlrikoltanak tán? 

- Halkan zokog a fáradt fájdalom - 

Enyém egy árva, hontalan magyarság 

És emberség. De ezt már nem hagyom! 

