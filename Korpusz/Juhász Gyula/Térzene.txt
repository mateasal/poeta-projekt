


Felgyöngyözik a kisváros ködéből 

Honvágyóan az alkonyi zene, 

Majd szikrázón a szürke ég felé tör, 

Mintha a tűnt nap lelke zengene. 



A fáradt földön elhal a dübörgés, 

Minden zenébe halkul s mese lesz 

És minden fölszáll, minden ablak fölnéz, 

Az ég, mint egy nagy és zengő eresz. 



Ó lelkem, ki egész nap messze vágytál, 

Egekbe, melyekből száműzve élsz, 

Miért roskadsz meg, szárnyad porba vágván, 

Minden zenél most ég és föld határán, 

Minden zenél már és te nem zenélsz? 

