


Lelkem kovácsa: akarat, 

Verjed szablyává a vasat, 

Szikrázzon az acél, sziporkázzon a vas, 

Hulljon a salak, a selejtes, avas. 

Minden, ami érces, legyen új, más, 

Támadjon az éjben szikra, csillaghullás. 

Bár fájjon a munka, feltörjön a kar, 

Csak az él, aki akar! 



Lelkem kovácsa: akarat, 

Verjed szablyává a vasat! 

Isten kardjává legyen az acél 

S örök sarkcsillag előtte a cél. 

Villogjon a vészben, világviharban, 

S ha csorbává lesz a világuralmam, 

Nem baj, acél az a kard: 

Meghalhat, ki akart! 

