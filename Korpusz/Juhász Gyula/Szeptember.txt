


Fázik az ujjam s lantom húrja 

Egy kissé megereszkedett, 

Elfog szeptember mélabúja 

S veszem überciheremet. 



A nyári vendéglői terasz 

Oly elhagyott, mint a babám. 

Remény és falevél elhervad 

És tetszhalott a Pán, a Pán! 



De bezzeg éled ám a város! 

A primadonna és diák 

Határidőre jött, mely záros 

S jönnek szekundák s kritikák! 



Viszont elmennek már a fecskék 

És elmegy a pénz is, ha van. 

Ó szeptember, ó őszi esték 

Hány verset ír most hány alany! 

