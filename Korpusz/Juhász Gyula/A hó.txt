


Sok hó esett le tegnap éjjel, 

Szűzen, fehéren, hidegen, 

" Az álmaim" szól a poéta 

És babrál a lantidegen. 

" Illúzió" szól a fehér lány, 

Ki preparandiába jár, 

" Hó-opp !" kiált a fuvaros és 

" Szilárd halmaz" szól a tanár. 

A munkanélküli facérok, 

Kik várnak búsan, betegen, 

Csak ennyit szólnak s ezt is lassan 

Mondják csak: "A keresetem !" 



Hali hé, hali hó, 

Hull a hó, hull a hó. 

Oly szép a hó, a tiszta, első, 

Mint az illúzió, 

De holnap sár lesz majd belőle 

És hol van a tavalyi hó ?... 

