


A rossz nyelvek most azt beszélik 

Rossz nyelvekben itt nincs hiány, 

Hogy Szegeden járt tegnap éjjel 

Az új Kriván, a nagy zsivány, 

A köpenicki kapitány. 



A város és a bankok pénzét 

Megnézte s látta, nincs hiány, 

De elemelni szégyenelte, 

Mert en gros dolgozik őkelme, 

A köpenicki kapitány. 



Az orfeumba és mozikba 

Benézett úgy éjfél után, 

Megnézte Szegedet is éjjel 

Nagyon, nagyon kevés eséllyel 

A köpenicki kapitány. 



Majd villamosra ült s elindult 

Egyéb eredmények hiján 

S fogadta összetörve, fájón, 

Hogy utoljára járt e tájon 

A köpenicki kapitány. 

