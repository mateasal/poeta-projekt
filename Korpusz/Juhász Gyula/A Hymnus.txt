


E bús imádságot dalolta ajkam, 

Mikor nem is tudtam még, mit dalol, 

Csak éreztem, hogy orgonás szavakban, 

Ezer év búja búg a hant alól. 



A Végeken, hol mély magányban éltem 

S Rodostó gyásza szállt lelkem felett, 

A néma dacban, büszke szenvedésben 

Fajtám keserve, megértettelek! 



E dalt dúdoltam ott fáradt ajakkal, 

Az éghez oly közel járt e magyar dal, 

Kárpátok ormán ültem egyedül 



És gondolkoztam Kölcsey felül, 

Ki félszemével a jövőbe látott, 

Szent táltosunk, teljék be látomásod! 

