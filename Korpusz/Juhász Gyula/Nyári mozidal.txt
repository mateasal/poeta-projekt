


Moziban. Dugonicsban. 

Szervezett zene zendül, 

Zerkovic. Hull a lepel, 

Detektívdráma lendül. 

Autó. Berreg a gép, 

Szervezett zene zeneg, 

Filmsztár jő. Figyel a nép, 

De én már nem figyelek. 

Lepedőm, áldott sötét, 

Lepled alatt kimegyek. 



Szeretem én a mozit, 

Az ember szórakozik, 

Míg Ossi Oswalda pereg, 

Én nézem az egeket, 

Égen a csillagokat, 

Vásznon a nagy jelenet, 

Nem izgat már engemet, 

Lepedőn az epedő 

Szerelem nekem nem kő. 

Szomszédom nem úri nép, 

Inkább egy kába cseléd, 

Berregnek a motorok 

S a kezem erre mozog 

S a keze arra mozog, 

Így leszünk mi boldogok! 

