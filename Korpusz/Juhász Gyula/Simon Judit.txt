


Simon Juditéknál 

Minden esztendőbe 

Kis deszkakoporsót 

Tettek le a földbe. 

De most Simon Judit 

Hallga csak, hallga! 

Eszét elvesztette 

És az újszülöttjét 

A lóvasút síne elé tette! 



Simon Judit asszony 

Várta, várta, várta, 

Mikor lesz az eset 

Az esti újságba. 

De a Simon Judit 

Hallga csak, hallga! - 

Mindhiába nézte 

A Sz. Estilapba 

S a Sz. és Vidékébe! 



Simon Judit asszony 

Földig ér a búja, 

Kiment a szegedi 

Közúti vasútra. 

És a sínek mentén 

Hallga csak, hallga! 

A gyermeket élve 

Találta, sőt alva! 

