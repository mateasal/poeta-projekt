


Akik elmentek búcsú nélkül 

S csukott ajakkal fekszenek, 

Oly különös, hogy nem üzennek 

A kedvesek. 



Oly érthetetlen, hogy szemükkel 

Intettek: holnap s lám, soha! 

Rájukfagyott némán az élet 

Mosolya. 



Várom, hogy egyszer szembejönnek 

S tovább ballagnak majd velem, 

De köztünk, hallom, mély az árok: 

A végtelen! 



Csak egyszer ülnének le vélem 

A lét tavaszi teraszán 

S néznénk a holdat, mely, mint arcuk, 

Halavány. 

