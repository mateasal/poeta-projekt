


Hogy szent az írás és hogy vér a tinta, 

Hogy könny és vér, ezt érzem és tudom 

S a gőg szavát is szíved sírva írja 

S nem tudsz megállani a bús uton, 



A mély uton, mely a magányba úgy visz, 

Mint temetőbe özvegyet a gyász, 

Betűk a fejfák itt és vértanúid 

Nyugosznak erre s nincs föltámadás. 



Az élet láza és lármája hívhat, 

Te itt maradtál egy mohos padon, 

Egy kínpadon, veled a fájdalom. 



Ó adj nevet, adj hangot álmaidnak, 

Mert följárnak majd és kísértenek, 

Ha rádborul utolsó éjjeled! 

