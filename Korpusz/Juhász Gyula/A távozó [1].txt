


...És másnap halkan a szívébe célzott 

És elesett. - Hogy elkísértem őt, 

A hold delelt az égen s holtfehér volt, 

Ő némán állt meg a halál előtt. 



A holdba nézett és a hűs fenyőkre, 

Melyek őrt álltak bús kövek felett! 

Nem szólt. Oly csöndes volt, mint kertek ősze, 

Ha december jő és minden beteg. 



A holdba nézett. Én nedves szeméből 

Kiolvastam a titkot, a nagyot: 

A holdba néz és nem lát több napot. 



Kezet fogott velem. Az éj, a késői, 

Úgy hallgatott, mint ősmély kriptabolt. 

Becsöngetett. Halálharangja szólt. 

