


A dal az élet legszebb varázsa, 

A szív zenéje, a munka bája! 

Bölcsőnk felett zeng az első nóta, 

Az anya édes, bús altatója: 

" Tente, szép virágom, 

Csicsijja, baba, 

Ringasson az álom 

És szívem dala !" 



Mikor az első szerelem ébred, 

Csattog a dal és ujjong az ének, 

A szívünk vágya, öröme, álma 

Kacag és sír az ifjú dalába ': 

" Ó, mi szép az élet, 

Ó mi szép a dal, 

Mikor a szívünk még 

Boldog s fiatal !" 



De a nagy élet munkára szólít, 

A férfi alkot, a férfi hódít, 

És büszke szívvel dalolja bátran, 

Munka zajában és a csatában: 

" Zúgjanak a gépek, 

Harsogjon a dal, 

Munkával és dallal 

Győzzön a magyar !" 

