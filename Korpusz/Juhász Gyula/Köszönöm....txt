


Köszönöm néked, Ismeretlen, 

Hogy engedtél itt énekelnem, 

Néznem világod víg csodáit, 

Bár oly rövid a mulatás itt. 

Hogy láttam hajnalt hasadóban, 

Fehér hattyút fekete tóban. 

Piros rózsákat, zöld mezőket 

S mikor virul a temetőkert, 

Hogy hallgattam szél orgonáját, 

Mikor megzendülnek a nyárfák, 

Békák koncertjét a Tiszában 

És hogy nem éltem itt hiában, 

Mert néhány szív hajolt dalomra, 

Mint cipruság a sírhalomra. 

