


Körös vize folyik csendesen, 

De ezután ez már nem leszen, 

Hajók járnak rajta, ő pedig 

Nagyzási mániába esik! 



A melegnek megtiltani nem lehet, 

Hogy ne legyen a harmincnyolc fok felett, 

De a sugárcsőnek megtiltja a szemérem, 

Hogy spricceljen Bémer és egyéb téren! 



Rácz Lacinak nem tudom 

Hányadik fia 

Boldogít most tégedet, 

Szép Pannónia. 

Még muzsikál is hozzá 

A fene gyerek, 

Én meg elverem a pénzt, 

Fene egye meg! 



Káka tövén költ a ruca, 

Zöldfában terem a múzsa, 

De ahol a Rédei Szidi párja terem, 

Azt a színkört nem ismerem! 



Térdig jártam a rózsában, 

A virágcsatában, 

Hej, de az új húszkoronást, 

Sehol se találtam! 



Tisztelt Hofbauer Pál úr, 

Vegye e poémát 

S küldjön postafordultával 

Egy tiszteletpéldányt! 



A Simplicissimus nevű lap 

Minket csak úgy vadak közt emleget, 

Eszünkbe jut az Allgemeine, 

Ez meg kutyának nevezett. 



De megmondotta Arany János, 

Kinek nincs párja német nap alatt, 

" Vigyázat, tisztelt Allgemeine, 

Ne bántsuk a kutyát harap !" 

