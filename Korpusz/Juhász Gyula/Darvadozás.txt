


Tömörkény lócáján ülök, üldögélek, 

Nézem a Tiszát, mely folyik, mint az élet. 



Kavarog az élet, ám a Tisza ballag, 

Fölötte szép csöndes tavaszi fuvalmak. 



Kikelet készül kinn és az alkonyatban 

Hajnali derű és boldog bódulat van. 



Felhők csodálkozva a Tiszába néznek, 

Ballag a vén víz és elmúlnak az évek. 



Tömörkény lócáján darvadozva árván, 

Ámulok az élet örök egy csodáján. 

