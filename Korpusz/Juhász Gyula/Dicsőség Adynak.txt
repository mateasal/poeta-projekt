


Fekete-zöld babérfák terhe 

Hatodik éve hull sírodra 

s nem némúltál el, Ady Endre, 

De zendülsz távol századokba! 

Illés-szekéren szállsz fölöttünk 

Montblanc-tetőnél magasabban, 

Magányosan s ez árva földrül 

Himnusz, sírás, utadra harsan. 



Most téged illet a dicséret, 

Ki értünk vívódtál, daloltál 

S akartad, hogy a magyar élet 

Éljen s érette sírba rogytál. 

Mit adjunk, éneket, virágot, 

Babért, méltót dicséretedre? 

Elmúlnak országok, világok 

S te élsz, te győzöl, Ady Endre! 

