


Kedves Közönség, kis jóindulattal 

És biztatással vedd, amit hozunk, 

Kik lelkes hittel, ifjú akarattal 

Művészetünk oltárán áldozunk. 



Még fiatal e gárda, ó de nékünk 

A fiatalság ritka, drága kincs, 

Mely beragyogja minden küzködésünk 

S a rögös útra rózsát áldva hint. 



Lehet, hogy gyenge néha még a hangunk, 

Lehet, hogy léptünk még bizonytalan, 

De indulunk: a szépet, jót akarjuk 

S érezzük, hogy hitünknek szárnya van! 



S ha egy akad köztünk, ki a dicsőség 

Fénylő egébe fölszáll, már elég; 

Mi többiek majd, ó kedves Közönség, 

Küzdünk tovább, míg szent tüzünk elég. 



Mert érted játszunk és érted csatázunk, 

Boldog magyarság, mely nem volt, de lesz, 

Ha tetszik néked a mi áldozásunk, 

Kedves Közönség, tapsolj és szeress! 

