


Tiszaháton, faluvégen járok. 

Déli csöndben 

Ringatnak a falusi ábrándok. 



Be jó volna jegenyefa lenni, 

Déli csöndben 

Faluvégen álmosan pihenni! 



Gondolkozom elveszett nótákon. 

Déli csöndben 

Magam vagyok talán a világon? 



De a végén e halott világnak 

Déli csöndben 

Délibáb rak tornyokat, csodákat. 



Boldog béke! Béke veled máris, 

Déli csöndben 

Délibáb hí, 

Csodaváros, talán maga Párizs? 

