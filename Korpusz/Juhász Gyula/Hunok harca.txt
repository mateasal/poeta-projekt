


Ma újra harc és zivatar 

Haragos, bús neved, magyar! 

Határaid úgy zengenek, 

Mint bősz viharvert tengerek. 



Az arcodon villám ragyog, 

Ágyúk dörgése altatód, 

Egekbe tör Rajtád, magyar 

S csaták füstfellege takar. 



Világok ellen küzd karod 

És poklokat ront haragod. 

Hunok utóda, ostorozd 

A barbár és hitvány gonoszt! 



Hun faj, gúnyolt neved legyen 

Örök, tündöklő győzelem! 

Magyar, most arany trombitád 

Szavára épül a világ! 

