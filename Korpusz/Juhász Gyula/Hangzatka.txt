


A Músa áldja ezt a' szép lakot, 

Hol napjaim derűs örömbe' folytak 

S munkálkodásba ', hol a' chárisoknak 

Dalolva hoztam víg áldozatot. 



A régi és új bölcsek és poéták 

Sok művei diszítik polcaid, 

S magasb' körökbe vitt a' tiszta hit 

S ihlet, feledvén e borús planétát. 



Társalkodám itt a' jeles nagyokkal 

S önnön tüzem kigyúlt oltárikon, 

E hely vala számomra Helikon. 



Czaczád bűbájos ifjúsága nézett 

Arany rámából rám és nárczisokkal 

Foná be lantom ihlető igézet. 

