


Kis állomás az álmos őszben. 

Várok, de nem tudom, mire? 

Ködvár előttem és mögöttem, 

A szép napokból rég kijöttem, 

Mindegy: közel vagy messzire! 



Ha itt maradnék bánatommal, 

Mi haszna és ha elviszem, 

Véle ébred a szürke holnap 

S a messzezengő távoloknak 

Csak gyászt zeng vissza vert szivem. 



Kis állomás az álmos őszben, 

Valaki ott fenn zongoráz, 

Az életemet veri csöndben, 

Egyhangú lassan ott fölöttem, 

Ilyen lehet kis temetőben 

Sírok fölött, ha a szél dudorász. 

