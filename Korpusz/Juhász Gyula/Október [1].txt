


Szüret tüzei égnek, 

Szólnak szüreti nóták 

S a szőlőhegyek hátán 

Venyige lombja pirkad 

És megszépül csöndesen 

Az egész mulandóság. 



Szüret tüzei mellett 

Próbáljunk melegedni, 

Szüret nótái mellett, 

Míg venyigelomb pirkad, 

Próbáljuk meg csöndesen 

A tavaszt elfeledni! 



Enyém e dalos ősz most, 

Enyém az őszi pompa, 

Enyém e bús mosolygás. 

Venyige lombja pirkad 

És megszépülsz csöndesen 

Bánat, nagy őszirózsa! 

