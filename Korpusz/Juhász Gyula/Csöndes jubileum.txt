


Kezd szeretni már az emberöltő, 

Én leszek itt az igazi költő, 



Magyar, ember, becsületes, bátor; 

Tanár tanít és dalol a kántor. 

( Péchy Blanka nem szaval ámbátor.) 



Szabó Dezső dícsér, Pekár nem fedd, 

Balogh Károly szigora is enged, 

( A pokolba kíván csak mellesleg.) 



Minden kurzus poétának vállal, 

Már komázni kezdek a halállal. 



Nyugdíj nélkül tudok élni holtig, 

Nekrológ, ha néha megíródik, 

( És ha a fa haza szállítódik.) 



Nem lesz muszáj drámákat csinálni, 

Nem verhet meg büntetlen akárki. 

( Bár ma arcom nékik nem turáni.) 



De szememből titkon könny szivárog: 

Már bácsinak hívnak a nagy lányok! 

( S a Táltossal vajjon mit csinálok ?) 

