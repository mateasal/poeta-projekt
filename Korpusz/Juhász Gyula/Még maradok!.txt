


Fiatalok, még itt vagyok. 

Az éveimnek száma sok, 

A gyászaimnak sora nagy 

És megőszített kora fagy. 



Tán nem is voltam fiatal 

És nem jött soha diadal, 

Halálos volt a szerelem, 

Utódom sem lesz már nekem. 



És mégis, mégis jó dolog, 

Hogy élek és hogy dúdolok, 

Magányos lelkem égre néz 

És megszépül a szenvedés. 



Az égen örök csillagok, 

Fényesek és fiatalok, 

A földön is ifjú szemek: 

Még egy ideig nem megyek. 

