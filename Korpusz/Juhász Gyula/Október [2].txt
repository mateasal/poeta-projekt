


A fény arannyal öntözi még 

A szőke akác levelét, 

De ez a fény, megérzem én, 

Már októberi fény. 



Az alkony lila fátyla alatt 

Tarka tehenek hada halad, 

Vígan elbődül, hisz haza tart, 

De ez már őszi csapat. 



A kertben tarkán égő színek, 

Virágok, dúsan vérző szívek, 

Rajtuk az este harmata ring, 

De ez már őszi pompa mind. 



Fényt, krizantémet, dalt, harmatot 

Lelkemben vígan elringatok, 

Megszépül lassan, ami rég volt, 

De ez már októberi égbolt! 

