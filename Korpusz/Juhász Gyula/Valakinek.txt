


Szép, büszke, fárasztó, kevély 

Jéghegyein a gondolatnak 

Jártunk kettesben, egyedül 

S a kacagó völgyben maradtak 

Az öröm, mámor, üdvösség, remény, 

Csak lelkedet csókoltam én borúsan, 

Mert lelked az enyém! 



Szép, büszke, fárasztó, kevély 

Jéghegyek alatt él az élet, 

Ott táncol, nótáz az öröm, 

Miért vagyunk mi oly kevélyek, 

Mért nem borulsz a szívemre már? 

Szemed a nagy, a szép, az égbenéző 

Mire vár? 

