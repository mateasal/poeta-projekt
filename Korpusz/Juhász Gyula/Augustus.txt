


Mikor a messze kis falucska 

Jászlában a barmok között 

Az égi gyermek megszületett 

S az angyalok víg szózatát 

Hallották jámbor pásztorok, 

Augustus császár mit csinált? 

Talán az Állam dolgait 

Beszélte meg szolgáival 

Vagy egy vergiliusi vers 

Szépségein csodálkozott, 

Talán aludt és álmodott, vagy 

Álmából éppen fölriadt 

És boldogan gondolta, hogy most 

Egész világon béke van 

És megnézve a homokórát 

Nyugodtan fordult fal fele. 

