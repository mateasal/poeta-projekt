


Nyilazzatok: a seb rózsát terem, 

Mely nyílni fog az örök kertbe fenn! 



Nyilazzatok: minden nyíl szárny nekem 

Feléd, örök hazám, ó végtelen! 



Nyilazzatok: bíbor dísz lesz sebem, 

Mely hirdeti: halálon győzelem! 



Nyilazzatok: kínom megszentelem 

Isten vitéze én, az Úr velem! 



Nyilazzatok: én már emelkedem 

Túl hegyeken és túl fellegeken. 



Nyilazzatok: koronát küld nekem 

Örök Cézárom, égi jegyesem! 

