


Ó, hol a régi, régi, csöndes ősz, 

Az édes bánat, mely mélán esőz 

S mint finom köd szitál szívünk felett, 

Mely hervad, mint a bíbor levelek? 



És hol a régi, régi alkonyat, 

Mikor hiába fájó álmokat 

Lelkünk, e halkan zengő zeneszer 

Dallamba tördelt, mely nem veszhet el. 



Szavak pompája, gyémánt és arany, 

Én gazdagságom, ó be oda van! 

Vér és tűz büszke bíbor tengerén 

Papírhajómmal mit keressek én? 

