


Falusi csönd zenél nekem 

Esős napon, mély éjeken. 

Nem látogat láz, szenvedély, 

De a csönd csak zenél. 



Falusi béke szendereg, 

Misére mennek emberek, 

A reggel, mint a tej, fehér 

És a csönd csak zenél. 



Öreg park ágyán ó szobor 

Némán az égre szónokol, 

Bronz attilája szürke dér 

És a csönd csak zenél. 



Arany batáron új halott, 

Huszonhat évet láthatott, 

Északról jött és földbe tér 

És a csönd csak zenél. 

