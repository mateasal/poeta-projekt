


Három díva egyszer 

Az Ida hegyén 

Meginterjuvolta Párist, 

A legszebb legényt. 

Legyen ő a kritikus, 

Döntsön a nagy perben, 

Melyik díva énekel 

És öltözik szebben. 



De Párisnak akkor 

Könnyű dolga volt, 

Afrodite neki szánta 

A legszebb asszonyt. 

A mostani primadonnák 

Ilyet nem ígérnek, 

Magát tartja valahány 

A legszebbik szépnek! 



A mai bíráló 

Mit tegyen szegény, 

Kemény dió a kritika 

És nincsen remény. 

S amíg szegény Páris 

Csak rajong és sorvad, 

Telik képe, telik háza 

A víg direktornak! 

