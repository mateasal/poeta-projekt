


Nagy tengerek mély csöndje van velem. 

Pihennek a szerelmi sóhajok. 

A tenger azért tenger és ragyog! 



Némult a harcok harsogása is, 

Alusznak mind a rontó csapatok, 

De kardjuk azért acél és ragyog! 



És hervatag hajamban a babér 

És virágaim is elhervadók, 

De volt babérom, rózsám s még vagyok! 



Szerelem, harc és élet csöndje ez! 

Valaki néma lesz, hideg, halott, 

De egyszer harcos volt és hárfa volt! 

