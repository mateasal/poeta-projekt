


Tegnap este, őszi este, 

Szívemet a bú megeste, 

Valaki Jimet kereste, 

( Én csak egy rímet kerestem 

S nem találtam, nem találtam !) 



Az előkelő idegen 

Asztalomhoz jött hidegen, 

Én megkérdeztem ridegen, 

Mit keres maga idebenn? 



És ő felelt nagy könnyedén: 

Én vagyok a fekete rém, 

Máramarosnak szigetén 

Születtem s jöttem ide én! 



Erre angol nyugalommal 

És félvállról így feleltem: 

Ön jöhet, mert én azonnal 

Minden óvintézkedést már 

Szabályszerűleg megtettem! 

