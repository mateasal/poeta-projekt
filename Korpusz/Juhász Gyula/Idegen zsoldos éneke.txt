


Csak harcolok, nem mondják meg, minek, 

Ki tudja, tán az isten hírinek? 

Hogy több teremjen trágyás földeken 

Szívem véréből, ó de nem nekem! 



Csak gyilkolok, de nem tudom, kit is, 

Kiontom én a Krisztus vérit is. 

Mert ez parancs, bár még emlékezem, 

Másként papolta ezt a pap nekem! 



Csak szenvedek, de nem látom, miért, 

Talán a mások üdvösségiért? 

A pokol útja jó szándék, tudom, 

Hej cimborák, menjünk e rossz uton! 



Csak meghalok, de nem tudom, hogyan, 

Melyik mezőn majd, ó de boldogan! 

Mert egy komám hű, az öreg halál, 

Az megsirat, ha engem lekaszál! 

