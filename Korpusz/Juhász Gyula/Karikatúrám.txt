


Tudtam, hogy Rómeótól messze estem 

S hogy Casanova nálam szebb legény 

S Cleopátrákat nem hat meg szerelmem, 

De most Dantével mondom: Nincs remény! 



Mert ó barátom, e szép őszi esten, 

Mely napnak hosszú s élménynek kemény, 

Leábrázoltál gyorsan, ihletetten, 

Bús életem kávéház szegletén. 



Hát jó, elszenvedtem én hősiesen, 

Hogy Anna, Vilma s Anna (No. 2) ne szeressen, 

Hisz költő volnék, slemil és magyar, 



Kissé zsidós bár és kissé kabar, 

Mégis azt mondom és ez gentlemanlike, 

Mit Fausztnak Margit, hogy: Szeretlek Henrik! 

