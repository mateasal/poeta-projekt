


Öreg, magyar szívéhez oly közel volt 

Október ősze Margit szigetén, 

Szemérmes fényű, fátylas, enyhe mennybolt, 

Melyen a felhő kedves jövevény. 



Öreg karosszék lett a réve néki, 

Békés, dalos rév, hol ütemre megy 

A búcsúzó idő, mely visszakéri 

Az életet, mely hajszálon remeg. 



S elszunnyadóban, hűvös délutánon, 

Míg gémberedő ujja a gitáron, 

Elébe toppan Toldi és Piroska: 



Húnyt ifjúsága és hantolt szerelme, 

Az édes és bús vágyak zöngedelme 

S lassan lejár a hamvas homokóra. 

