


A csillagokra gondolok 

És Annára, ki elszállt búcsú nélkül, 

A boldog, néma csillagokra, 

Melyek lenéznek mosolyogva 

Reám a babonás, bús téli égrül. 



A csillagokra gondolok, 

Melyeknek lángja régesrég kiégett, 

Csupán fényük ragyog 

S Annára gondolok, 

Ki rám ujjongva nézett 

S egy csillagos ősz éjén elhagyott. 



A csillagokra gondolok, 

Kiégett, elsuhant, tört csillagokra, 

Annára gondolok 

S a könnyem úgy ragyog, 

Mint elhunyt csillagok, ha ég az éji pompa! 

