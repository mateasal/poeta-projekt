


Oh, szerelmek szép tündére, 

Jövel gerlicéiddel! 

Hozz írat szívem sebére, 

S könnyeimet szárítsd el! 



Amor tőrei égetnek, 

Lobog minden csepp vérem, 

Fájdalmaim eltemetnek, 

Ha tárgyam el nem érem. 



Te intézed a szíveket, 

Egymáshoz te forrasztod, 

A tüzet jéggé teheted, 

A jeget meggyújthatod; 



Oh, olvaszd el Nacám szívét, 

Szívemhez hadd forradjon; 

Mosolyítsd rám szép kék szemét, 

Kebledbe hadd ragadjon... 

