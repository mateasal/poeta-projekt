


" Még most teljes orcáimon 

Rózsabimbó fakadoz, 

S alabastrom vállaimon 

Barna hajfürt ingadoz. 



Éden virágzik mellettem, 

Szemem rózsán tévedez, 

Érzem, örömre születtem, 

S íme, szívem epedez. 



Vidám szerelmet mosolyog 

Még most minden körültem. 

Szívem csak örömre dobog: 

De ah, még nem örültem! 



Mi haszna szívom aetherét 

Éltem szép tavaszának? 

Nem szívhatom lehelletét 

Az öröm balzsamának. 



A galamb is csak úgy örül 

A kedves kikeletben, 

Ha szerelmes párja körül 

Búgdozhat a ligetben." 

