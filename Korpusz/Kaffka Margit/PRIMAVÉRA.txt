


Csak halkan járj, halkan. 

A fűszálakra vigyázzunk! 

- Megérzi a sok gyökér lenn. 

Vigyázva járjunk, - halkan! 



Hogy néznek e fiatal fák, 

Mert a kezemet megfogtad! 

Nem, nem is mireánk néznek, 

- Tán bölcsek e fiatal fák? 



Én nem megyek tovább innét! 

- A tó szeme most kinyílott, 

Reggel van, árny van, a tó mély... 

Én nem tudok elmenni innét. 



Te várj meg engem a parton... 

A tóba lenn egy mese-rét van. 

Ha feljövök - ezer év mulva, - 

Légy te a parton! 

