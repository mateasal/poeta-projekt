


Valamiért ez a sok rózsa 

Úgy összeborzong, megremeg. 

Könnyelmű, tarka violák is 

Egymásnak csendet intenek. 

Csitul a szellő, - lábhegyen csak 

Kímélve, búsan közeleg, - 

A legyintését féltve, óva, 

Zajtalanul összefogózva, 

Fogják fel néma levelek, 

- Megilletődött őrszemek, - 

Mik szegett fővel, sorra állnak 

Ablakánál a kerti háznak... 

Ott benn, - elgyötrött némaságnak 

Kél hosszú, panaszos jaja, 

Halkan, kisértőn, - mintha távol 

Árnyak völgyéből hallszana, 

Majd vergődő sikolyra válik, 

Mint a lélekharang szava - - - 

Ott benn, - virágos kerti házban 

Rettentő, fagyos elmúlás van, 

Az élet oda van, - oda. 



A virágoknak asszonya, 

Küzködve most haldoklik épen 

Egy férfi szivében. 

