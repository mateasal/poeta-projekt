


Nincs messze még! - Tán egy szavamra vár! 

- Smaragdlevelek rezgő mélyiben 

Halk fényeső. - Ejh, áruló köpeny! 

Mért lesked ott? El van végezve már! 



Szél zörren át. Futkos tétova nesz. - - 

- Most mozdul!... Oh, korhadt fatörzs az ott! 

Hát el bírt menni mégis, - itthagyott! 

Fülembe cseng: "Utolsó szavad ez ?" - 



Szörnyű, - e sok fa hogy útamba áll! 

Szeret, - szeret! Tudom, megbánta már, 

Szeszélyem űzte el, s most nem talál. 

Nem válhatunk mi így el! Oh - megyek! 



- Már szétsimúlnak mind a levelek, 

Az ösvény. - Csitt, ő az! Hunyt szemmel áll, 

Az arca ónszínű, mint a halál... 

- Most várok még! - néznem kell; hogy remeg!... 

