


Jöjj, nézd kicsikém! 

Télies, szürke gallyak hegyén 

Bársonyos, hűs pici rügybe zárva 

Szunnyad a vén bokor ifjú ága, 

Száz színes, illatos, dús virága, - 

Itt benn vár, - pihen. 

- Úgye, csoda ez, kicsinyem? 



Halld, halld, a madár! 

Fészket rak, hogyha párra talál. 

- És őrzik, etetik, féltik, ójják, 

A pici eleven sok fiókát 

- Mind fura, nagyétű, hangos jószág, 

S lassan - nagyranő. 

- Fiam! Tietek a jövő! 



Beh kék a szemed, 

Amikor fénylőn visszanevet! 

Kis ember, fiókám, szívem, vérem! 

Virágom, levelem, - reménységem! 

Minden árny, minden lomb téged védjen! 

Élj dús tavaszt! 

Áldott a dalod, az útad! 

