


A Hazának szent szavára 

Fogni fegyvert szép dücsőség; 

Fényesen hat illy örökség 

Századok sok századára. 



Hát velem jer a csatára, 

Hol reánk vár a Reménység; 

Ez, vitéznek nagy segítség, 

Kit nem is hagy el magára. 



Majd az ellenség ijedve 

Nézi bátor fegyverünket, 

S elszalad magát feledve; 



Mink be nem festvén kezünket, 

S csendesítvén düh-tüzünket, 

Vissza ballagunk örülve. 

