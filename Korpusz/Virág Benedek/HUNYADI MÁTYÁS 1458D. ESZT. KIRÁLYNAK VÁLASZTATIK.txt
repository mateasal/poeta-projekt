


G. Micsoda szokatlan zaj s tolongás itten ez? 

Hol illy temérdek népet öszve még soha 

Nem láttam. 



U. Ezen akadsz -e fel? 

Hát nem tudod, 

Melly nagy nap ez mind öszveségesen 

nekünk; 

Ma válik el, leszünk -e vagy nem boldogok. 



G. De miért csak itt e békeség mezején? miért 

Csak itt? holott rakva teli szemlélem Buda 

S Pest várasának minden utcáit: pozsog, 

Mint hangya, rajtok a sok ember. 



U. Vedd, 

Uram 

Azt észre, hogy most megszaporodott 

egynehány 

Ezerrel a nép. 



G. Rendkivűl való dolog. 



U. Uram! nem ollyan rendkivűl való dolog, 

Ha még reá emlékezel, amiről sokan, 

Ezen napokban, suttogának, s a mi több, 

Nyilván beszélgetének. 



G. Add tudtomra, 

mi az. 



U. Az, hogy Szilágyi több ezert rendelt ide. 

Maga embereiből, kiknek ő parancsol, Ő, 

S nem más. 



G. S az igaz -e? 



U. Nagy 

bizonyságot teszen 

Csudálkozásod maga. Ma virradás előtt 

Érkeztenek be trombita harsogás között. 

Nézd, melly kevélyen járnak ide s oda; 

mint hadi 

Vezéreké bátor s merész tekintetek! 

Ott fekszenek az erdélyiek mind, itt pedig 

A hősek és apródok - ott - 



G. Nem hiszem, 

Lehetetlen! Az hazánkra és törvényire 

Támad, ki országos gyülésen fegyveres 

Kézzel jelenik. 



U. Ám ha neked ugy fog 

tetszeni, 

Tudakozd magoktól, s megtudod, hogy 

szent igaz, 

És bizonyos, amit monda szám. 



G. Hej, 

férfiak! 

Jösztetek ide csak egy szóra . . . . . . . . . . . . 



G. Mit kerestek itt? 

Miféle járótok vagyon. 



KAT. Mink ide, Uram, 

Jöttünk gyülésre. 



G. Mondsza, ki 

parancsolt ide? 



MÁS KAT. Uram, a haza nevében vagyunk itten. 



G. Hogyan? 

Ki az, ki benneteket ide parancsolt, hozott? 



KAT. Szilágyi és Erzsébet. 



A megboldogult 

Hunyadit is, Uram, szolgáltuk. Ő vele sok 

csatán 

Voltunk; azért Erzsébet úgy néz és szeret, 

Mint fiait. Ő hozzánk bizodalommal vagyon. 



G. Mi végre jöttetek ide? 



EGY KAT. Azt én 

nem tudom. 



MÁS KAT. Csak volna ellenség előttünk itt, Uram, 

Bizonyára meglátnád. 



G. De hányan vagytok 

itt? 



EGY KAT. Tiz ezeren Alföldről. 



MÁS KAT. Ugyan ennyi 

fegyveres 

Sereg van Erdélyből. G. Ha! hiteszegett 

gonosz 

Dandár! Tehát orozva ti akartatok 

A békességben ehelyen mi ellenünk 

Támadni? Árulók! 



EGY KAT. Uram, 

mi nem vagyunk 

Tenektek ellenségtek, árulók. 



Velünk 

Valamit parancsolsz -e? 



G. Nem. Előlem 

menjetek; 

Még látni sem akarlak . . . . . . . . 



U. Nem igazat szóltam -e? 



G. Oh illyen igazat! átkozott igazat bizony! 

De a magyar vér mosson előbb patakot 

most is, 

Mint Hunyadi véréből valaki legyen nekem 

Királyom: 



U. E szót a te szádnak általa 

Szólotta szívem Íme! kezet adok megént. 

Őstől maradt igaz jussunkért véremet, 

Életemet ajánlom. Mit nekünk az ő gonosz 

Erőszakok? Nincs ollyan ellenség sohult, 

Bár fegyverét e főre rántsa mérgesen, 

S e szívre mérje igyenesen hegyes tőrét, 

Ki gyáva rettegésbe hozza lelkemet. 

Nemcsak magam gondolkodom pedig így 

hanem, 

Ezeren is ezt érzik hazánk fiai közül. 

A haza szabadságát s igaz törvényeit, 

Mellyeket az álnok büszkeség eltörleni 

Igyekezik, ontott vérrel és feláldozott 

Élettel, ugy mint mink, örülnek védeni. sat. 

