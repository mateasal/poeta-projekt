


Itt fogsz, szerettem Lantom! ezen szelíd 

Nyárfának ágán függeni; a Vidék 

Csendes körűlöttünk, az Égnek 

Színe kies, valamerre terjed. 



Amíg Zefírnek gyenge lehelleti 

Apolni fognak tégedet: addig én 

A gyepre dőlvén e pataknak 

Partja fölött magamat kinyugszom. 



De melly setétes felleg emelkedik 

Egyszerre? mint zúg fergeteges szele! 

Keljünk fel. Ah! e nagy Világban 

Minden öröm kicsiny és enyésző! 

