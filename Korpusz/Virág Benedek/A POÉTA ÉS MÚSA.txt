


Oh Músa! mondj olly verseket, 

Mellyek csudálást érdemelnek. 

Add, hogy füleljen a Duna, 

Add, hogy megálljon énekemre; 

Vagy visszafordítván magát, 

Nagy zaj között follyon fejéhez. 

Legyek hatalmas Orfeus, 

S ugráljon erdő, kő szavamra. 

Képzem: ha majd mind a Duna 

Fejéhez indúl nagy zajongva; 

Mind a Kelenföldnek hegye 

Egy-két magyart jár potrohával: 

Sok megcsudál, és engemet 

Mint nagy poétát felmagasztal. 



Minek csudáltatnád magad? 

Elég, ha meg fognak szeretni. 

