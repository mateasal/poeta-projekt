


Szív-háborító gondolatok! sebes 

Szárnyakra kelvén, mennyetek a zajos 

Szelek borongó lakhelyébe, 

A Balaton habozó tavába. 



Én, aki Fébus húgaival szoros 

Frígyet köték, a csendes öröm, s szelíd 

Vígság barátságában élek; 

Ez menedékhelyem a Világban. 



Oh Múzsa, szívem tárgya! ki, kedvedet 

A tiszta forrás csergedezésiben 

Találod, és a gyenge harmat 

Csöppeiben kezedet förösztöd! 



Engem ha kedvelsz, jersze, virágokat 

Szedj, s Lámiámnak köss koszorút: Te zengd 

Osztán helyettem; mert kicsinded 

Lantomat érdemi meghaladják. 

