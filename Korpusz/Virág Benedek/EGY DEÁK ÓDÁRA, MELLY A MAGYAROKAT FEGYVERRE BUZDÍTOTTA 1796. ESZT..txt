


Fegyverre buzdúlt, s már siet a halál. 

Elejbe bátor kardjaival dücső 

Árpád nemes magzatja harsány 

Tárogatód eleven szavára. 



De hajh! zokogják Hunnia Szűzei 

Kedvesseiknek messze halálokat, 

Kik »büszkeségből mentek ölni 

Embereket, s magokat fogyasztani «. 



Tanácstalan Nem! Menj szaporán Magyar! 

A köz Szabadság, Hit, Haza, s a Király 

Kér tőled országos segédet: 

Hát nem elég ok ez a halálra? 

