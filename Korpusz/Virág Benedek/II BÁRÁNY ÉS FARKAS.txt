


Minden mező s rét zöld ruhájában vala, 

És a nap hevesen inkább, mint melegen sütött, 

Midőn Menalkás vídám dudaszóval szeléd 

Nyáját, a hűs erdőkhöz közel, egy kellemes 

Térségre hajtá; tömlőjét a neki 

Kedves bárányának nyakára felköté. 

Amint legele szép nyája, ő is ballaga, 

Már messze, s nem tudta, hogy elmaradott kedvese, 

Kit a pásitnak selymén mély álom nyomott, 

Mellyből csak a vad ordacs ijeszté fel szegényt. 

Látván halálos gyilkosát, végkegyeleműl 

Kikérte, hogy, minekelőtte kis élete rövid 

Pályájának végére jutna, pásztora 

Sípját fujhatná: s fújta azt keservesen, 

Az erdő zenge, s a hangot kettőzteté. 

Mi lett? a hív vigyázók, a komondorok, 

Hallván, egyszersmind ismervén, a hangokat, 

Oda sietének harag ordítások között; 

A lator elhagyta az ártatlan bárányt, s szaladt. 

