


" Majd, kifáradván fene háborúkban, 

Kardomat nálad leteszem, barátom, 

S Bellatincz csendes kebelében együtt 

Csendesen élünk." 



E reménységben, paripára szökvén 

A vitéz ifjú Kapitány, serényen 

Kezdte játékát hadak Istenének, 

A csata pályán. 



Mint setétségben ragyog és kifénylik 

A világosság jövetét előző 

Csillag: ollyan volt Csehi, sok vitézek 

Lelke, vezére. 



A Szerencsétől, ki reá mosolyga 

Egynehány izben (tudod ezt magától ), 

Amidőn nem félt, alacson Gonosz lőn 

Gyilkosa néki. 



Jó ügyért harcolt: s ez az, ami könnyít 

Búnkon: Ő Szentnek fia, s jobb világon, 

A nagy erkölcsnek menedékhelyében, 

Vette jutalmát. 



A Halandóság keze s érce gyarló; 

Zengj dücsőséget neki énekedben, 

Músa! mert akit te szeretsz, csak annak 

Kedvez az Ég is. 

