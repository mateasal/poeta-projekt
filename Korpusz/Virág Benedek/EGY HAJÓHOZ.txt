


Sok szélvészid után tégedet, oh Hajó! 

A tenger közepén járni fel és alá 

Látlak: büszke vitorlád 

Bátran nézi dagályait, 



S nem tart kárhozatos háborodásitól. 

Mert csendes Zefired szárnyai közt forogsz, 

Napról napra reményed 

Édessége nevelkedik. 



Erdők ritka, magas szála, visellyenek 

Gondot szüntelenűl rád az Egek! s veled 

Járván régi szerencséd, 

Kívánt révedet el ne vétsd. 



Mégis rettegek én. Nincsen az ég alatt 

Állandó dolog: a Nap hamar elborúl: 

Jő egy fergeteg, amelly 

Ránk bút mennydörög és halált. 



A tündér szigetek szirteit ismered; 

Parthoz tartsd magadat, mint lehet. Életed 

Táplál engem is; élek, 

Míg élsz; hogyha nem: elhalok. 

