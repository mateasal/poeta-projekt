


Szép Sziget! téged vizével 

Nagy Dunánk körűl ölelt, 

Mintha földedet szeretné, 

És akarná védeni. 

Mert az áldott volt, s magára 

Sok szemet kecsegtetett; 

Igy jutott Árpád kezére, 

Mint felirta krónikánk. 



Ő adott nevet tenéked, 

" A magyarság Fő Ura ", 

Ő Csepelnek, egy jelesről, 

Téged így neveztetett. 

E neved (bár Ráckevére 

Már ma soktól, de miért, 

Nem tudom, fordítva légyen ), 

Verseimben fennmarad, 

Fennmarad, miglen Dunánk fog 

Nézni téged, szép Sziget! 



Oh miért rontjuk magunk el 

Ami csak mienk lehet! 

Vagy, ha mink gondot magunktól 

Elfogunk, ki tart reánk? 

