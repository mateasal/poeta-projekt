


Megépültél, 

Megépültél törött hajó. 

Megépített 

Megépített 

A nagy Mindenható. 

Új árbocok és új vitorla 

És új kormánykerék - 

És május van 

És végtelen a tenger 

És végtelen az ég. 

Nincs hátra más: 

Az iránytűdet vedd, 

Az iránytűd: szived. 

Egy kicsit reszket még. 

De nemsokára nyugodtan mutat. 

Bízzál hajó: 

Kis türelem. 

Kedvező szél - - 

Fölszedheted aztán horgonyodat. 



Egy rózsa-ágon fönnakadtál. 

Mondtam, ugye? 

És megtartott az ág. 

Most már testvér, kapaszkodj fölfelé 

És el ne engedd jósorsod kezét! 

Hallod, hallod 

A gördülő kő tompa dörejét? 

Én zuhanok tovább... 

