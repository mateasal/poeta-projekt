


" Őszi rózsa, fehér őszi rózsa "... 

Ma öt éve furcsa virág lettél. 

Ábrándozó lelkek 

Szelíd kiskertjéből 

Vadul kitépettél. 

Forradalmas utcára vitettél. 

Őszi rózsa, fehér őszi rózsa: 

Ország-halál szimbóluma lettél. 



Őszi rózsa, fehér őszi rózsa: 

Nőttél, magasodtál! 

Égig érő roppant ravatalra 

Friss havat hullattál, 

Ábrándozó lelkek 

Szelíd kiskertjében 

Mért is nem maradtál? 



Őszi rózsa, fehér őszi rózsa: 

Reád sírva nézek. 

Szirmod hulló havát reánk szórni 

Tetszett egy nagy Kéznek... 

Tragikus jelképe 

Repedező földnek, rendülő világnak: 

Mért is nem maradtál 

Egyszerű, szomorú, 

Szép őszi virágnak? 

