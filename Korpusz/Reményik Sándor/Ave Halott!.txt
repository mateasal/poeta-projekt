


Ave Halott! Az élet zúg tovább, 

Sírok fölött nem időzhet a láb, 

Gyökeret nem ereszthet. 

A kedves fölé a szív önmagát, 

Mint eleven keresztet, 

Mint örök fejfát, nem tűzheti le. 



Pedig úgy volna szép. 

Úgy ottmaradni, mozdulatlanul, 

Hordozni, mint a márvány, - egy nevet, 

S nem bánni, virrad -e, vagy alkonyul. 

De nem lehet. 

Az élet zúg tovább, 

S mint egész, nem ér soha-soha véget. 

Ave Halott! 

Az élnimenők köszöntenek Téged. 

