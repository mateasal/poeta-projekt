


Álltam alattatok, 

Idéztem néktek a tavalyi vért, 

Omlásának tanúi voltatok. 

Láttátok a halált. 

Nem rögződött belétek irtó képe? 

Hogy zölden lengettétek ágatok' 

Egy év mulva megint a nyári égre. 



Álltam alattatok, 

A töltés martján kerestem a vért, - 

S ámultam, hogy ki nem száradtatok! 



Az őrház pici jelző-csengettyűje 

Csengett csupán az őszi némaságba, 

Olyan volt ez az örök-hang a csendbe ', 

Mint templomokban örökmécsek lángja. 



S ez az örök-hang azt csengette nékem, 

Hogy zöldág virul a fekete véren, 

S legyen bár a vér áradata tenger - 

A tölgy is felejt, felejt - mint az ember. 

