


Lidérccel álmodik a nagyhavas, 

A fülledt éj a hegy nyakába, ül 

Közel-távol egy lélek, annyi se, 

Csupán a fenyők állnak őrszemül. 



Alszik a tornyokban a vészharang, 

Riadtan csak virágok kelyhe cseng, 

Riadtan csak a patakvize fut, 

Ezer átkot morogva odalent. 



Vadul muzsikál hegy-völgyön a szél, 

Zenélve masíroz be a Halál, 

Erőszak, tűz-vas, mind vígan jöhet, 

Jöhet, egy ország tárva-nyitva áll. 



Haragtól, gőgtől rezzen most a táj, 

A föld most mintha megvonaglana, 

Most gázol át a szent határon 

Az első ellenséges katona. 

