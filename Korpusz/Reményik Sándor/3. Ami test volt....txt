


Ami belőled test volt, test marad, 

Anyag, - hogy rajta megosztozzanak. 

Az asztalos, s a fakereskedő. 

De ami benned nemesebb erő: 

Az az enyém, 

Belémszívódott örök költemény. 



Ami belőled test volt, test marad. 

Te most már szekrény leszel, asztal, ágy, 

És benned teljesül sok bűnös vágy, 

És benned gyűlik fel sok hitvány holmi, 

Leszel fiók, mit fognak ki-betolni, 

S leszel nyomorult kincsek őrizője. 



De bennem szunnyad a lelked jövője! 

És bennem zúgni fogsz! 

Tavasszal smaragdszínekben ragyogsz 

És ősszel hullatod a leveled. 

Te bennem folytatod az életed... 

