


Ilyenkor, méla éjeken, 

Át roppant, néma téreken 

Húnynak ki, lobbannak fel lángok: 

Üzennek egymásnak a végtelen világok. 



Valahol kigyulladt egy új nap, 

Egy holt világ, végén a bejárt útnak 

Bolyongva bús kísértetek között 

Egy futó tűzcsóvába ütközött. 

Most új sugárt lövell ki a vak éjbe 

S szárnyán az új sugárnak 

Egy üzenet száll győztesen zenélve: 

Testvér, én most születtem. 



Valahol egy világnak fénye fogy, 

Minden betelt és nem lesz már sehogy, 

A tűz hamu, a rózsák jégvirágok, 

A róna hómező, holló se károg, 

Csonttádermedve bú, öröm, dalok. 

Egy szó röpül az utolsó sugáron: 

Testvér, én meghalok. 

