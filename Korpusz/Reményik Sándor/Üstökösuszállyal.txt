


Te mondtad Kiplinggel: ha meghalunk, 

Rettentőn megnövünk! 

Ha szertehullott földi börtönünk... 

A sok belénkfojtott szépségcsíra 

Kiszabadul, 

Termőbb talajba hull, 

És mind kihajt, 

Ha majd a végtelenben alkonyul, 

S ott hajnalodik majd. 

És akkor könnyedén megyünk 

A tűfokán is által, 

És festünk, írunk üstökösuszállyal! 

Ez lesz a toll! 



És ez lesz az ecset! 

Amit majd nem remegő földi kéz, 

De túlvilági hatalom vezet. 

Egyszer csak azon 

Vesszük észre mi testvérek magunk, 

Hogy kiválasztott művészek vagyunk, 

Akiknek minden, minden sikerül, - 

S csak a jó Isten a kritikusunk. 

Nem zavar semmi se. 

Akkor a szemünk könnyel lesz tele, 

S megkérdjük a Te jó Kiplingedet: 

Hogy így képzelte -e? 

