


A szentegyházat gránát verte széjjel, 

Pozdorjává zúzott tetőt-falat; 

De jött az ember új, örök reménnyel, 

És elföldelte a halottakat, 

Kik ott hevertek temetetlenül. 



A templomot újból fölépíték, 

Fölépítette új, acélos hit: 

" Sorsvesszőzte szív, légy alázatos 

És ne kutasd az Isten titkait, 

S a mélybe mérő-ónod ne bocsásd !" 



A templomot újból fölépíték, 

Hozsannát zengtek: Sion újraéledt! 

A pusztulás, a jaj feledve rég, 

Olvastattak engesztelő miséket, 

Hogy, akit éget még a mult, megtérjen! 



Fényben úszott az új templom hajója, 

Ünnepi zsongás a boltívek alatt, 

De, hogy a pap a misét kezdte volna, 

Rémült torkán az ige elakadt: 



Az oltárterítőn egy vérfolt ott maradt. 

