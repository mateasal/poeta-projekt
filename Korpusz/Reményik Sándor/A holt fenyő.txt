


A holt fenyő pirosba öltözik. 

Ha látsz egy foltot, 

Egy rozsdavörös foltot 

A haragos-zöld tenger közepén: 

Ereszd le messzekémlő látcsöved, 

S mondj egy imát a holtak üdveér '. 

Az a halál. 

Nem a lomberdők szelíd őszi dísze, 

Amelyre új élet következik. 

Ez a pirosban ünneplő halál, 

Ez a dacos halál 

Ez tudja már, hogy nincs feltámadás. 

És mégis áll, 

Halott bajnok az élő katonák közt. 

Mivel másutt nincsen számára hely. 

