


Az állattól, mely ágaskodik bennem, 

Futva futok a növényvilághoz, 

Halkabb, ősibb élet üteméhez, 

Titkos, bűvös mozdulatlansághoz. 



Mert állat bennünk minden, ami rút, 

És minden, ami szép, talán növény, 

Erdők suttognak bennünk, s nádasok, 

S vizirózsák a nádasok tövén. 



Mi szebb: csattogó tigris-foggal járni 

Vérre és kéjre mindíg-szomjasan, - 

Vagy óriásfaként nyugodtan állni, 

Mindegy, hogy lombosan, vagy lombtalan? 



Ó, Növényország, minden szebb tebenned: 

Szebb a gyümölcs, mely kín nélkül terem, 

Szebb a halál és szebb a születés, 

És sokkal, sokkal szebb a szerelem. 



Az emberre; ki bűntől, bajtól, két víz között 

Az emberre; ki bűntől, bajtól senyved, 

Csak azt ne mondjátok, hogy vegetál, 

Mert vegetálva százszor szent az élet, 

S ahogy mi élünk: százszoros halál. 

