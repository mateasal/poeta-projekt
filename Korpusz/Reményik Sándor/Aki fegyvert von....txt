


A mellére volt tetoválva: 

Szabadság - vagy halál. 

Ó, embervégzet, embervégzet, 

Mely eszményének menedéket 

Csak az orgyilkos fegyverben talál. 

A Szabadságért! - Ó, a szabadságnak 

Egyetlenegy hófehér útja van, 

És érte mégis piros úton járnak 

S piros útra tért a boldogtalan. 



Gyilkolt, s meghalt. Ki ítél igazán? 

Széttépte a tömeg. - 

Sírjának elképzelt kövére 

Két lángoló sort mégis véssetek: 

Nem találkozott szegény az Igével: 

" Aki fegyvert von, fegyver által vész el." 

