


A szép öregkor arany legendája 

Igaz -e még? 

Estére vajjon kiderül az ég? 

Lehet majd hangtalanul, hosszasan, 

Megbékülten a csillagokba nézni? 



Emléket, álmot... szellemet idézni? 



Estére vajjon elül a vihar, 

Letompul életünknek sok-sok éle? - 

Vagy csupán irányt változtat a szél: 

Északira hűl déli dühöngése, 

S szirokkó helyett bóra 

Szabadul rá lelkünk nyilt tengerére? 



Mi lesz velünk estére? 



Esténk vajjon Toldi estéje lesz: 

Sötét és nyugtalan? 

Sír-ásó vággyal bolyongunk csupán 

Otthon, Nagyfaluban? 

Tavasz-korunknak áradó zajlása 

Torkollik kietlen őszi csendességbe, 

Torkollik kietlen nagy mogorvaságba ?... 



Él -e még a szép, derült öregkor 

Arany legendája? 

