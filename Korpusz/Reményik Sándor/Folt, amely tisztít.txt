


Egy foltot látok, egy fehéret, 

A látcsövembe beletévedt: 

Az ott egy hómező, 

Egy folt a király komor köntösén. 

Ó mennyi áhítattal nézem én! 



Az ott örök. 

Mert nincsen július, oly rekkenő, 

Mely onnan azt a foltot elvigye, 

A hó az Ünőkő menyasszonya, 

S örök a hóval kötött szűz frigye. 



A városokban letiporták 

Az égből-esett szűz havat, 

Száz sáros emberláb gázolt bele, - 

Itt - téltől-télig megmarad. 

A szakadékból felragyog az égre. 



Most a lelkemet mossa hófehérre. 

