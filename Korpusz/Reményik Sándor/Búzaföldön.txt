


A dűlőúton megyek álmodozva, 

Kalászok kétfelől, amerre látok, 

Mint tengerből színes kis hajózászlók: 

Ki-kivillannak a búzavirágok. 



Ki-kivillannak kéken-pirosan, 

Megannyi színes jel a halk hullámon, 

Jeladások arról, hogy szép az élet 

És csendes tengeren a csendes álom. 



Kinyujtott kézzel csendesen megyek, 

Percig kezem a kalász feje-alja 

És áldón, mint az elsikló kalászt, 

A tűnő életet is simogatja. 

