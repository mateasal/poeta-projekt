


Amit én álmodom: 

Nem fényűzés, nem fűszer, csemege, 

Amit én álmodom: 

Egy nép szájában betevő falat. 

Kenyér vagyok, mindennapi kenyér, 

Lelki kenyér az éhező szíveknek, 

Asztaláldás mindenki asztalán. 



Kenyér vagyok, mindennapi kenyér, 

Nem cifraság a szűrön, 

Nem sujtás a magyarkán, 

Nem hívságos ünnepi lobogó 

Kenyér vagyok, mindennapi kenyér, 

Nem pompázom, de szükséges vagyok. 



Kenyér vagyok, mindennapi kenyér, 

Ha tollat fogok: kenyeret szelek. 

Kellek, tudom. Kellek nap-nap után, 

Kellek, tudom. De nem vagyok hiú, 

Lehet magára hiú a kenyér? 

Csak boldog lehet, hogy megérte ezt. 

Kellek: ezt megérteni egyszerű, 

És - nincs tovább. 



Az álmom néha kemény, keserű, 

Kérges, barna, mint sokszor a kenyér, 

De benne van az újrakezdés magja, 

De benne van a harchoz új erő, - 

De benne van az élet. 

