


Szökken a vér forrása minden portán, 

Egy-egy erecske minden faluvég, 

Buzog még most is, bár ereje-fogytán, 

Veszendő nedvét most is adja még, 



És fut a fut patak elé az ér, 

És futva fut patak az ér elé 

S folyammá nőve, mind e drága vér 

Énekelve a Holt-tenger felé. 



A Holt-tengernek tükre fekete, 

A felhő áll és áll a szél felette, 

A Holt-tengerbe új folyam áradt. 



Megindult szívvel én ma, halaványan, 

Holt utcapartok között folyni láttam: 

Masírozott egy menetszázad. 

