


Gyors kereki az időnek 

Szárnyra kelve sietnek 

A jó napok után jőnek 

Bánati az életnek 



Phillis! míg e bóldog óra 

Még szerelmünknek kedvez 

Phillis! serkenj fel e szóra 

Jer szoríts kebeledhez! 



Majd ha síró gyermekedet 

Nyájason apolgatod 

Könyörgő szerelmesedet 

Akkor meg nem halgatod. 



Phillisem! ki nyílt karokkal, 

Jer ölelj meg engemet 

Jer vídámitó csókokkal 

Bóldogítsd életemet. 



Majd ha nékem s fiaidnak 

Csókjaid osztogatod 

Phillis! kettős csókjaidnak 

Ez erőt nem adhatod. 

