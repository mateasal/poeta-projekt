


Bóldogabb lészel Licinus! ha szinte 

Part alatt sem jársz, de be sem bocsátod 

A zajos tenger veszedelme közzé 

Büszke hajódat. 



A közép sorsnál ki nagyobra nem vágy. 

Azt sem a szükség nem emészti gondal 

Sem kaján szemmel palotája fényét 

Más nem irigyli. 



A fenyőfákat szelek ostromolják 

A le dűlt tornyok nehezebbet esnek 

S a magos bércek tetejére leg több 

Menny-kövek ütnek 



Tart mikor bóldog de reményl ha szenved 

A nemes lélek; szomorú hideggel 

Télbe meg búsít Jupiter, de napfényt 

Ád ki-keletre. 



Most szerencsétlen ha vagy is, sokáig 

Nem leszel, sértő nyilait le vetvén 

Phoebus is, nyúgodt cyterája hurját 

Pengeti vígan. 



Légy gonosz sorsod veszedelme közt is 

Bátor elmével, soha meg ne csüggedj! 

És ha mind vígan nevet a szerencse 

Vond magad öszve 

