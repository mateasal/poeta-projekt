


Törűljétek meg Huszárok! 

A vértől kezeteket 

Szűnjenek meg a mozsárok 

Öntni zápor tüzeket 



Bővségesen áldoztatok 

A Márs vér-oltárára 

S vitézséget mutattatok 

A világ csudájára 



Búsúlt kardotoknak éle 

Foksánt vérrel festette 

A bombi, kártács, s efféle 

A hóld fényét el vette. 



Víg szível mondják mindenek 

Kik hallják híreteket 

Ama régi fél Istenek 

Vittek véghez illyeket. 



Íme, tizennégy nap alatt 

Hogy jól néki kezdétek 

Már a Fő Vezér meg szaladt 

S Belgrád lett a tiétek 



Foksán! és Belgrád eggy ősznek 

Hallatlan jó szürete 

Légy e két Felséges ősznek 

Örök emlékezete! 



Kóburg, és Laudon éljenek! 

Ezt mondják ifjak s vének 

S arany oszlopot tégyenek 

E két Vezér nevének 

