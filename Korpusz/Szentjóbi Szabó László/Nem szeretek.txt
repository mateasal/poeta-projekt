


Ifjúságom jó napjait 

Öröm s vígságnak szentelem 

A szerelem rab láncait 

Míg csak lehet nem viselem 



Nyughatatlan a szerelem 

Sok gond és sok baj követi 

Szüntelen való félelem 

Bóldog ki el kerűlheti! 



Most még minden lépésimet 

Más tőlem számon nem kéri 

S el szalasztott beszédimet 

Serpenyőbe meg nem méri. 



Most a féltés erőszakot 

Csendes lelkemen nem tészen 

Nem szabja más ki a napot 

Mikép töltsem el egésszen. 



Nem míg élek nem szeretek 

Magamat nem vesztegetem 

Szabad lészek míg lehetek 

Nem kínzom rövid életem 

