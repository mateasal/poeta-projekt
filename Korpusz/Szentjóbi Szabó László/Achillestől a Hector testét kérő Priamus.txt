


Achilles! ki Isten vagy sok érdemedbe 

Hogy él még vén Atyád, ó jusson eszedbe 

Ki mint szinte én is meg élvén napjait 

A sírnak készíti el bádjadt tagjait. 

De bóldogabb mint én, mert él Achillesse 

Van, ki hólt örömét mivel éleszgesse, 

S hervadó szívének ez eggy gondolatja 

Hogy még kedves fiát élvén meg láthatja 

Önt eggy olly enyhítő balsamot sebére 

Hogy meg elégedve néz temetőjére. 



De én szegény! magam ó kivel bíztassam? 

Hol találok gyámolt mellyen meg nyughassam? 

Én, a kinek ötven magzatjai között 

Kikkel bánatomra az ég gyümőlcsözött 

Csak eggy is előttem nem maradt életbe 

Miólta Görögök jöttek e szigetbe. 

Az én Hektorom is az én szerelmesem 

Kinek hideg testét most nálad keresem, 

Midőn nagy lélekkel el szánná életét, 

Be tőltvén a fátum örök végezetét, 

Győzedelmeskedő néped közepette 

Szerencsétlen lelkét Styxnek eresztette. 



Ha most sorvadt testem erőltetésével 

Száraz térdeimnek lassú lépésével 

Ki jöttem, s borúlok ő érte székedhez 

Hívén hogy irgalmad hívségemnek kedvez 

Ó kérlek engedd meg szent indúlatomnak 

Hogy temethessem el testét Hectoromnak. 

Kérlek élemedett Atyád ősz fejére 

Az igaz Jupiter s Márs tiszteletére! 

Az én szerencsémnek meg gondolására 

Melly azonkivűl is meg öl nem sokára! 

Ó ne vond meg tőlem e hideg tetemet 

Achilles! ó szánd meg szent szeretetemet! 



Bóldogtalan öreg! Istenek lássátok 

Ím Priamus kit olly szépen meg áldátok 

A főldre borúlva csókolja a fegyvert 

Melly ötven fiait szeme előtt le vert. 

