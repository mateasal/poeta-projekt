


Ó ha reménység nem lenne 

Éltét ki kivánhatná! 

A szerelem mire menne 

Ha magát nem bíztatná! 



A raboknak mi lágyítja 

Keserves vas láncait 

A hajósnak mi indítja 

Utra tört csónakjait 



A mélly tömlöc setét alját 

E teszi világosnak 

A beteg vas derékalját 

Lágynak s nyúgodalmosnak 



A keservet a bánatot 

Ez lassan el oszlatja 

Ez a könyves ábrázatot 

Csendesen szárítgatja. 



Hány nyomorúlt hány szegénynek 

Folyna naponként vére 

Ha fénye eggy jobb reménynek 

Nem sütne bús lelkére? 



Hány szerelmes unalmába 

Választott vólna halált! 

Midőn végső órájába 

Még remenységet talált. 



Jó reménység! életembe 

Már reá hányszor szedtél 

Rózsa hellyett kis kertembe 

Mennyi tövist ültettél! 



Még is, ah mert csak szeretném 

El érni fel tételem, 

Felőled fel nem tehetném 

Hogy még jól ne tégy velem! 

