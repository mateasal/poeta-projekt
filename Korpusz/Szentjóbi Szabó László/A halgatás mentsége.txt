


Télon! szememre mit veted 

Úgy gondolt restségemet? 

Ha, mint én nem érezheted 

Epesztő gyötrelmemet. 



Nem restség miatt halgatok 

Bár húrjaim siketek 

Sok kínaim ti szóljatok! 

Ha némává tettetek. 



Ah, míg bóldogúl szerettem 

S gond nélkűl kedvesemet 

Víg szível énekelgettem 

Szerencsés életemet. 



S most ha az ég akaratja 

Daphnémtól el rendele 

Ha szívem nem is várhatja 

Hogy lehessek még vele. 



Ki csudálja hogy kedvemet 

El vesztvén e csapással? 

El keseredett szívemet 

Emésztem búsongással: 



Ki csudálja ha szeretett, 

Hogy könyveimmel élek 

Ha örökre el vétetett 

Tőlem ez a jó lélek! 

