


Én is emlékezetednek 

Eggy könnycseppet szentelek 

S hol több szemek keserednek 

Fel elegyítem velek 



Esmeretlen vóltom mellett 

Téged el nem halgatlak 

Te kit minden jó kedvellett 

Beliczai! siratlak 



Nem mint ki dűlt gyámolomat 

Nem mint reménységemet 

Mert nem esmervén sorsomat 

Nem esmértél engemet. 



Ember-szerető jóságod 

Tudva van ország-szerte 

Hív tiszta erányosságod 

Mind a világ esmerte. 



Magzatjaidnak jó Atyja 

Hazád jó fia valál 

Hóltod mind kettő siratja 

Tudván, hogy fel nem talál. 



Beőthy! régi jó barátod 

Ime el indúlt feléd 

Nem messze maradt el látod 

Kivel terhed viseléd! 



Jó emlékezet párnáján 

Békével feküdjetek 

Minden igaz szív tábláján 

Fel lessz metszve nevetek. 

