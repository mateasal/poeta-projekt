


Te halvány hóld bús világa 

Légy könnyeim bizonysága 

Mellyeket e hegy óldalon 

Hullattam sok est hajnalon. 

Itt e tőlgyek árnyékába 

E kősziklák óldalába 

Itten sírok én szűntelen 

Midőn senki nincsen jelen. 

E hatodik est hajnala 

Hogy már Dámon itt nem vala 

Hogy nem láttam a hitetlent 

Hogy se nem írt, se nem izent. 

Tán szegény meg betegedett 

Tán bánja hogy meg szeretett. 

Tán nem jöhet a nyájától 

Félvén kegyetlen atyjától. 

Dámon! Dámon jőjj éj-félbe 

Ne hagyd szerelmedet félbe 

Meg várlak az éjszaka is 

Jőjj el ha mind hajnalra is. 

