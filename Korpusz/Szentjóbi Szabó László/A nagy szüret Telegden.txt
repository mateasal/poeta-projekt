


Pásztor! most kádat! a szedők készek 

Én részemről a puttonos lészek 

Ennek adj dézsát kosarat ennek 

Itt ma dólgozni szükség mindennek 

Itt a gazda is, itt van a pallér 

Puska fél-vállán szoknyás gavallér 



No csak legények! rajta legyetek! 

Ma szüretelünk ne heverjetek 

NapSzámát ki ki meg érdemelje 

S eggyik a másik terhét viselje. 

Eggy, meg eggy kosár, ez a hatodik 

Lám Comtess Czili mint iparkodik! 



No csak legények! iparkodjatok! 

Ma szüretelünk ne koplaljatok! 

Míg Jani magát ott melengeti 

Nap-számát ki ki mind meg eheti 

Ki veszi Poldi lám az áldomást 

Már az ő hasa nő szem-látomást. 



Nó csak legények! egy értelemmel! 

Már a kád félig van szőlő szemmel 

A szőlő leves sok bort szűrhetünk 

A must ragadós részegedhetünk. 



Lám hogy bé szedtük mind a kilenc sort 

Nagy bajjal kapánk eggy fél cseber bort. 

