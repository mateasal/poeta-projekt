


Rajta Pajtás! 

Nagy a hajtás, 

Indúlj Bukovinának, 

Itt is ember, 

Itt is fegyver 

Kell a hazának. 

Tőlts puskát, kardot köszörűlj 

Illy jó szerencsédnek örűlj 

Magyar a nemed. 

Tudod ember kell a gátra 

Lajos! hogy maradnál hátra 

Menj Törökre 

Hogy örökre 

Éljen érdemed. 



Már Márs régen 

A térségen 

Sípjait hangoztatja 

Vitézséggel 

Nyereséggel. 

Népünk bíztatja 

A dob, trombita harsognak 

Az ágyúk zúgnak ropognak 

A várak dűlnek. 

Rontnak a Magyar fegyverek 

Hulnak a Török emberek 

A zsákmányok 

Ragadványok 

Halmozvást gyűlnek. 



Szabács vára 

Pancsovára 

Csak hamar következett 

Mind két várral 

Kevés kárral 

Népünk eggyezett. 

A sok oktalan ökröket 

A gyülevész Törököket 

Le aprítottuk 

El fogtuk fő-Vezéreket 

Zászlójokat fegyvereket 

A rabokat 

Mint barmokat 

Fogva hajtottuk. 



Most a vitézt 

Bátor hív kézt 

Hír, név, préda követi 

A tisztelet 

Mások felett 

Őket szereti. 

A te véred sem víz Lajos! 

Annak nincsen semmi bajos 

A ki mit szeret. 

Menj! ott szerzik az érdemet 

A jó hírt, az igaz nemet, 

Menj! hogy prédát 

Pénzt paripát 

Nyerj sok ezeret. 

