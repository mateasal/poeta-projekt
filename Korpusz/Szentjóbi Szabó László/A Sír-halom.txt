


Piros rózsa bóltozatok! 

Légyen sírom alattatok, 

Ha el érem halálom. 

Hullott rózsák levelével 

Nyugtassa porom békével 

Ama jól-tévő álom. 



Ugy is ha vólt víg életem 

Rozsák! néktek köszönhetem 

S homályos árnyéktoknak! 

Most is éltem vége felé 

Ha mindenbe únok belé 

Örvendek látástoknak. 



Rózsák! mellyeket szeretek 

Nyúgodjon porom köztetek 

Ha el takaríttatom 

Árnyéktok nyúgodalmába 

Álljon sírhalmom magába 

E végső akaratom. 

