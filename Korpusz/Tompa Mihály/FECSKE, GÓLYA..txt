


Téve hosszu, terhes útat 

- Melyet a szél is megúnhat, - 

Kikeletkor megjövétek! 

Rongyos, szennyes volt a fészek... 

Ezt a dolgot hozni jóra: 

Volt az első, - fecske, gólya! 



Ülni aztán a tojáson, 

Lesve, várva, hogy kivágjon; 

Majd nevelni a családot, 

Mely öt-hat tagból is állott, 

Védeni, gondoskodni róla: 

Munka volt az, fecske, gólya! 



S a kicsinyek hogy kiszálltak, 

Vége lőn az enyhe nyárnak: 

S mig a haraszt meg nem csördűl: 

Utra keltek seregestűl 

No biz ezért fecske, gólya! 

Ide se jöttetek volna! 

