


Hires Szatmár városában 

Giród felé 

Egy szeglet ház, keskeny palló 

Vezet belé 

És e házban ablak mellett 

Ül szép Kati, 

Ha férfit lát, a világért 

Se nézne ki. 



Haj Istenem, mi boldogság 

Ott ülni benn, 

Kivált, ha szép szemébe is 

Kacsint a szem. 

Ó mert szeme, mikép maga 

Olyan hamis; 

Ha ránéz, elhomályosul 

A csillag is. 



Lehetne ő hamis, lenge 

És csapodár. 

Csak ne volna olyan, mint a 

Vándor madár. 

Hiszen, ha az idő derül 

Tavasz felé, 

Elköltözik majd boldogabb 

Tájak felé. 



Utazz békén, Isten veled 

Vándor madár, 

De jól vigyázz szivedre, hogy 

Ne érje kár, 

És őrizd meg és hozd vissza 

Szerelmedet 

Mely mondhatatlanul boldogítja 

Hivedet. 

