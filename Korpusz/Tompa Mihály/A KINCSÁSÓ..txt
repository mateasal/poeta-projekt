


‘ Honnan, honnan, fáradt öreg? 

Vállad nehéz ásót emel; 

Mely fényes lőn a munka közt 

De törve csorba élivel.' 



» Kincset kerestem lobbanó 

Fénynek nyomán a föld alatt; 

De mélyen van, kemény a szirt, 

Erőm és ásóm megszakadt !« 



‘ Munkája veszve, jó öreg, 

Fellobbanó fénynek ki hisz; 

Lidérc az, csába éji láng, 

Kincset nem ad, - s veszélybe visz.' 



» Veszéllyel jár a cél, ha nagy. 

Fáradságom nincs hasztalan: 

Más kincsásónak a nagy út 

Annyival is fogyasztva van.« 

