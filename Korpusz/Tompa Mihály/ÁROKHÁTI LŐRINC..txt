


Ali pasát a dicsőség szomja bántja. 

Árokháti Szécsén-várnak kapitánya; 

Ali pasa Szécsén ellen 

Tör felette! 

Vérszemet kap, minap Drégelt hogy bevette. 



Este van már, forró napra enyhe alkony, 

Ali népe vágy pihenni gyenge hanton; 

Este van már. - ,Fel, fel Agák! 

Lóra, Bégek! 

Tornyot, bástyát romban látni szinte égek !' 



Török tábor, mint a tenger, mozdul lomhán, 

De vész Ali, s jobban, jobban korbácsolván: 

Szécsénnek dől, mint dagály dől 

A szigetnek: 

Melegök lesz, akik ott ma bennrekedtek! 



A pusztulást üstök, ágyuk öble ontva: 

Mint a zápor, nagy cseppekben hull a bomba; 

Lobban, dördűl, - reszket a lég, 

Törik a fal; 

Még az ég is háborog a dúló haddal! 



Jön a válasz vár falárul, hajh de késve! 

S bár hárommal ér fel aztán egy lövése: 

Gyérül, lassul, - majd elhallgat 

Hajnal-tájon; 

Török vezér cselt gyanít e hallgatáson. 



Szerecsen rab csúsz a falhoz macska módra... 

, Szécsén-várán kapu, ajtó nyitva volna ... ?' 

Bámul Ali, hirt vevén a 

Kém szavában... 

, Eh, ha zárva, majd kinyílik, - csak utánam ‘ 



A törökség rendben ér a kapubóltig, 

Nyitva biz az! s rajta több-több bélopódzik... 

De meghökken: - fenn a bástyán, 

S lenn a téren 

Csatarendben feketűlő nagy sok népen. 



Fontolgatni nincs idő s kedv, - ropog a cső; 

De mint a fal, ott áll a sor, vissza nem lő ...! 

Tüzet ad majd Ali népe 

Csapatostul, - 

Megint lőnek, - ezren lőnek: s meg se mozdul 



Ali dulfúl, hűledez a babonás nép,... 

S még talán a tréfa vége lenne máskép: 

De a hajnal lemosolyg a 

Vár terére... 

Törököknek boszujára, szégyenére. 



A hős várnép, amely ellen ugy puskáztak: 

Dárdanyél, rúd, - öltöztetve ronda váznak; 

Sehol senki! - az ördög lőtt 

A falakról ...? 

- Egy levél im felszegezve, - s Alinak szól: 



» Egészséggel, ozmanoknak hős pasája! 

Mit ma tettél, ország-világ megcsudálja... 

Meg ne öless valakit e 

Bátor hadbul... 

Küldd uradnak, soh-se látott ilyet Stambul! 



Mert az éjjel ez volt az én hadi népem, 

Védve Szécsént ezreidnek ellenében; 

( Bölcsen hallgat: hogy megszöktek katonái.) 

Szécsén-várnak kapitánya Árokháti !« 



, Hah, utána !' - ordít Ali, - fel- s levágtat, 

Bősz dühének, mint a tigris nézve tárgyat; 

De körűlte gúnyos vázak, 

Csóva, rongyok... 

Még lova is megvadulva tüsszög, hortyog. 

