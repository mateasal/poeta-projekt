


Megsebheté s földúlta szívem 

Sok veszteség, sok fájdalom; 

Az élet is gyötrelmes, únott 

Teherré lőn már vállamon. 



Ohajtozám: boldog, ki nyugszik ...! 

De késve jő a csendes est, - 

Mi tart, hogy önként menj eléje? 

Hogy ami nyom, terhel: levesd? 



Készen valék, s im hallom a szót: 

Hajítsd el a tőrt - küzdj s remélj! 

Csak gyáva hal meg; - élni: inger 

Annak, ki férfi, a veszély! 



Lassan gyógyító balzsamával 

Várd az időt, az éveket: 

Midőn ismét békét nyer a sziv, 

S a vérező seb béheged. 



Van a letünt bánatban is kéj; 

Szint nyernek a megélt bajok; 

Az elvonult zápor nyomában 

Kicsiny, de tiszta csepp ragyog... 



És én maradtam, - küzdve, várva, 

Mig a hullám duzzadt, esett! 

Most is hiven küzdök, remélek, 

De maholnap a sírhoz érek: 

- S még mindig hordom a sebet! 

