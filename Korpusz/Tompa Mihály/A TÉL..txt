


Felhők borongnak a magas bérc tetején; 

Virágok ünnepe- s az oltárok helyén 

A tél uralkodik, s törvénye oly kemény! 



Aludjatok! - kiált a föld erőihez, - 

Napfény, ne légy meleg! harmat, ne permetezz! 

Foganást, születést irígyen ellenez. 



Ibolya kis virág, szine halvány-lila, 

Nem hozna ő tavaszt a tél pusztáira, 

S ha kidugná fejét: meg kéne halnia! 



Tücsökszó nem tüzes, magas pacsirta-dal, 

Nesz, mit nem a határ, csak a barázda hall; 

Mezők órája te, hallgass el! még hamar! 



Deli volt a bokor, s állt zölden, csokrosan, 

- Dal s szerelem lakott keblében titkosan - 

Most talpig meztelen: regény, dísz oda van! 



Magas tölgy lombjait letépték a szelek, 

Hogy idegen földön hányatva vesszenek... 

Szegény fa, oh szegény bujdosó levelek! 



Itt a halom busong, a puszta völgy amott; 

De legnagyobb érte a zúgó folyamot; 

A zordon tél reá 

Békót önmagából készített és rakott! 

