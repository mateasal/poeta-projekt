


Ültem a rét zöld pázsitján, 

Hol a csermely omlott tisztán; 

Illatos fű, nyilt virágok... 

Szemem alig nézett rájok. 



Völgyek árnyán elmulattam, 

Támadáskor, alkonyatban; 

Lelkemhez szólt a madárdal, 

Mély, de gyorsan múló bájjal! 



A mennyet borongni látom, 

Dér-harmat függ a faágon; 

Fogy az élet észrevétlen, 

Lassúbb, lassúbb érütésben! 



Rétek halvány kis virága! 

Hulló lombja a bereknek! 

Némuló dal, mért szeretlek? 

- Elveszítlek nem sokára! 

