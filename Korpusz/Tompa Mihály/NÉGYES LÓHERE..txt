


Te meg őszre vesztél neki 

Drágalátos kutyatej? 

Most virítasz, amikor már 

A virágnak hullni kell? 



» Hja! de ha más is virágzik, 

Az ördög se néz reám, 

Igy pedig ki megszagoljon, 

Majd akad bolond talán !« 



Csóka szállt a kenderföldre, 

S kivájkálta a magot; 

Ne bántsd! a kender neked még 

Tehet jó szolgálatot. 



Nyers fickó lőtt a csókára, 

Lődd meg, öcsém, ha lehet! 

Neked még a csóka egyszer 

Rosz szolgálatot tehet! 



Csak soh'sem hall jót az ember! 

Azt mondják imitt amott: 

Hogy ezentul már vehetnek 

Feleséget a papok, 



Feleséget? ez nem ujság 

Mit csudálni kellene, 

Hanem hogy tán már ezentul 

Meg is esküsznek vele. 



Bécsben szülték a világra, 

Párizsban növelkedett; 

Londonbul nősült, a guta 

Nápolyban ütötte meg. 



S hazájának semmi sem jut? 

Ah, dehogy nem! - majd haza- 

Hozzák méltóságos bélit, 

Melyet e föld hizlala. 

