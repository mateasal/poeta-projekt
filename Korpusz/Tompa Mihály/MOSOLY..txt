


A szerető s anyának ajkán 

Remény, boldogság egy veled, 

S a támadó naphoz hasonlitsz, 

Mely fénybe vonja az eget! 



Midőn ébredsz a guny, gyülőlet 

És kárörömnek általa: 

Vagy félig elrejtett gyiloknak 

Gyors, félelmes mozdúlata! 



Népet, birót megfélemítesz 

A vérpad gyász deszkáiról, 

Ha benned a megölt igazság 

Fölebb-hivatkozása szól. 



Mosoly! ki a sziv mozdulásit, 

A fényt s homályt így rajzolod: 

Mi vagy te a halottnak ajkán ...? 

S hol lészen magyarázatod ...? 

