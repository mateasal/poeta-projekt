


Mondják: kisebbedünk, fogyunk! Igaz -e? Nem 

Sőt mind nagyságosak levénk nagy hirtelen. 



Áhítom a kitüntetést, - dicséreten kapok, 

S imé a sors büntet, hiút: dicsérnek a lapok! 



Fel is vették, le is tették: - a bohózatból elég! 

A szót, érzést, mint a köntöst, a lomtárak elnyelék, 

Kinek nincs más, benne egy-két árva delnő fanyalog... 

Nők istene, divat! nézz ránk, hadd maradjunk magyarok! 



Hajdan labda s tekje volt játékszer; - már ma 

A gyermek kezében az: regény és dráma. 



Az, mi könnyű egynek, nehéz a másiknak, és viszont, 

Benned az éhhalál, bennem a koldulás költ iszonyt. 



Szem-bekötve tart vala éles szablyát s mérleget; 

Amaz ugy van mostan is, - e kettőnek vége lett. 



Ide, oda, mindenüvé adsz, - kezedből morzsa húll, 

Innen, onnan, mindenünnen hálát lesel kamatúl; 

Egy oltáron lobogtasd a szétszórt, apró lángokat, 

S ne várj semmit, - és kedves lész áldozó és áldozat! 



A kritika irt, nyes, tép, vág, - és buján nő, hajt a gaz, 

Melyik szűli a másikat, - kérdés - ez -e, vagy amaz? 

