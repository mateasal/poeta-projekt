


, Ki vagy, ki oly sebten s későn 

Kopogtatsz a vár kapuján? 

Szökevény -e, kalandor -e, 

Avagy hirnök talán ?' 



» Egyik sem a három közül, 

De jó barát! - nyisd a kaput !« 

A felvonó hid átzuhan, 

S a jött a várba jut. 



» Időm rövid, szavam kevés, 

- Imigy szól a várúr előtt, - 

Ellenség tört ránk, hada sok... 

Hogy szinte reng a föld !« 



» Látsz engemet, tudd sorsomat; 

Van két árvám, kis gyermekem! 

Rég keresünk nőt és anyát, 

Add lányodat nekem !« 



, Becsüllek érte, aki vagy... 

Hogy nyiltan szólsz, - s hogy ezt mered! 

De hirneved hallasd velem, 

S mutasd fel címered !' 



És megfordul a jövevény, 

A nyilt homlok most árnyat ölt... 

Menvén ennyit mond: »Jő a had, 

Hogy szinte reng a föld !« 



» Ki vagy, ki oly sebten kopogsz 

Beteg harcosnak ablakán? 

Az ellenhad vitézei 

Éledtek fel talán ?« 



, Alusznak ők, - láss engemet! 

Ki hős valál a vérnapon: 

Nevedről fenn beszél a hír, 

S három nagy testhalom.' 



, Ősváramban, nemes vitéz! 

Megkérted én leányomat, 

Im, itt a hű nő és anya... 

Szivét, kezét fogadd !' 



» Mily kéz, mily sziv! - de általok 

Szép álmam már be nem telik... 

Itt... szúr a bentört nyilszigony... 

Végem lesz reggelig ... !« 



, Örök fény a bajnok nevén! 

De nincs -e két kis magzatod? 

Még jobban kell a hű anya: 

Ha őket elhagyod !' 



» Melynek harcán, port és mezőt 

Omló vérem megáztata; - - 

S mely általam megmentve lőn: 

Anyjok lesz a - haza !« 

