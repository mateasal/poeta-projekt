


Hüs kutfejek csorgóinál 

Ülök hallgatva, egyedül; 

Lelkemre barna fellegárny: 

A mult emléke nehezül. 



S fájdalmasan elgondolom: 

Mi boldog ember, akinek 

Keblét lángok nem égetik... 

- Hanem, mint e forrás hideg! 



Elgondolom: mi haszna volt 

Nemes tüzednek, oh kebel? 

Hogy lángjánál tenéleted 

S boldogságod perzselted el! 



És felsohajtok csendesen: 

Hideg forrás, hideg patak! 

Fagyasszátok meg keblemet... 

És koporsómig áldalak! 

