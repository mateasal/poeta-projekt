


Piros rózsát szakasztottam, 

Szép szeretőt választottam, 

Piros rózsám hamar elhervadott, 

Szép szeretőm jaj elhagyott! 



Csalfa leány Isten veled! 

Megvetetted szerelmemet; 

Sárga levél esik le a fárúl, 

Az én orcám sárgúl, sárgúl. 



Akárhol lesz bujdosásom, 

Mindenütt csak képed látom; 

Édes mosolygású csalfa képed 

Mint az árnyék úgy kisérget. 



Majd ha én a sírba szállok: 

Szakassz arról egy virágot, 

S ha kebledhez szúrod, - gondolj reám 

Édes leány, csalfa leány! 

