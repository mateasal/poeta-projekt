


Kócsi pusztán betyár vagyok, 

Szorongatnak a hadnagyok! 

De ne féljen a vármegye, 

Hogy a vasat én rám tegye! 



Gyerünk szellő, nincs itt szállás, 

Messze van még Árokszállás! 

Három mértföld, meg egy darab, 

A lovamról szakad a hab. 



Símogatom, szólingatom! 

Régóta vár a galambom! 

Kikönyököl ablakába, 

Néz fel s alá, de hiába! 



Esteledik, borúl az ég, 

Ne menj hívem aludni még! 

Szellő lovam dobogása: 

Édes álmad szakadása. 



Kerűlök én száz mértföldet, 

Hogy egy jó szót halljak tőled 

Ha a nyakad átölelem: 

Odaadnám az életem! 



Jobb tanyán még nem is háltam, 

Mint a rózsám hajlékában; 

Hejh, pedig ott se alhatom, 

Mégis csupa nyugodalom! 

