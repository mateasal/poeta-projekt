


Be jól esett, te kislyány, 

Zsendült cseresznye szemmel 

Zsendítni a szerelmet. 

Be jól esett az első 

Piross epert pirossabb 

Szácskádhoz illegetnem. 

Guggon, tudod, be jó vólt 

Csipegetni zsenge szőlőt, 

De levét ezerszer is jobb 

Dúdolva szürcsölésznünk. 

S eszemadta kis kezedből 

Mogyorót szemelni hozzá. 

Sokáig élj, gyerek bor! 

Nőttön neveld tüzünket. 

Ámor, te is! ki nádcsőn 

Szopatsz velünk szerelmet. 

