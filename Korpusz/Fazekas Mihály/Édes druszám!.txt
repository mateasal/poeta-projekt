


A földbenyelte Kondé 

Dézsmálta jó boromból 

Van még vagy egy csebernyi. 

De héj! kevés a hordóm, 

Ezt is ki kén ürítnünk. 

Hogy a nagy Úr megáldjon, 

Segíts kiöblögetni. 

Úgyis Kabán kiszáradt 

A porhanyó garádján 

Tán a köhécselőd is, 

Vagy a kotús vizektől 

Nád nőtte bé az órod. 

De hátha tarka békát 

Találhatál meginni, 

Gyanús az a veszett víz. 

Eredj le csak te Szári, 

Hozz a szegény fiúknak 

Egy kis - hiszen tudod már, 

Héj, jó fiuk vagyunk mi. 

Szerus druszám! igyunk no! 

Hiszen bohó csak így foly 

Emphatice az élet. 

Rövid egy nap életünkbe, 

Nohát örömbe töltsük. 

Rövid egy nap éjtszakája, 

Nohát igyuk keresztül. 

Rövid a piroska hajnal, 

Nohát aludjuk által. 

Rövid életünk. Nohát egy 

Lagzit tegyünk belölle. 

