


Óh kellemesség és kegyek asszonyi, 

Kik a halandók napjait, a kemény 

Történeteknek ellenére, 

Melyeket öblöget a szerencse, 



Eltűrhetőkké tészitek egy szelíd 

Kis rajzolással; sőt a halál komor 

Tekintetén is bájoló színt 

Tudtok az ember elébe vonni. 



Ugyan mi csínt tett létem előttetek, 

Hogy csalfa képek festegetésivel 

És áltató ledérkedéssel 

Öszvezavart eszemen cicáztok? 



Hahogy nem illik mennybe vezetnetek 

Egy véges élőt: menjetek el tehát 

Előlem a tündér hazába, 

És nevetek ne legyen Ruszánda. 

