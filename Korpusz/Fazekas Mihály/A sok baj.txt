


Héj, jó fiúk! be sok bajt 

Kell érni e világon; 

Meg hány ezernyi bosszút 

Kell nyelni a becsüllet 

Útján bakácsolónak. 

Csak végye gondolóra 

Akárki, úgy találja: 

Hogy sok cudar gazember 

Csupádokonn azért van 

E jó világra csapva, 

Hogy másokat gyötörjön. 

Hogy a gutába nem tud 

Az a goromba csürhe 

Békével ellegelni? 

Jobban körültekintvén 

Itt léte kurtaságát, 

Mely oly hamar lerusszan, 

Mint szinte egy csupor bor 

A porbelepte gégén. 

Fiúk! örömbe töltsük 

Rövidre tött időnket. 

Szeressük a barátot, 

Nevessük a bolondot; 

Hát a töméntelen bajt 

Hová tegyük nyakunkról? 

Biz' azt, fiuk, az egymást 

Váltó palack borokkal 

Fecserljük el naponként. 

