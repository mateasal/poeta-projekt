


Lantosok-é? hegedűbe valók? vagy táragatóba? 

Amiket én eddig firkálék; hogy ne hazudjak, 

Nem tudom én. Aprócseprők, azt látja akárki, 

És ha dorombba verik, sem szégyenlik magokat meg, 

Amely verssorok egynéhány egyforma betűkön 

Végződnek; hajdan azokat nevezék magyaroknak, 

Már azokat ma cigány s kóldús szájába valóknak 

Hirdetik. A Drómó tudná ízlésteket, édes 

Lantosim! Amíg hát e per valamerre ledűlne, 

Írjunk kis Múzsám pompás tógát viselendő 

Verseket is, ha tudunk, de azért senkit se nevezzünk 

Kóldúsnak, se cigánynak, az e'félékbe ha nem fog 

Kedvet lelni, mivel zabolát nem szenved az izlés. 

