


Mély hallgatás van a hideg ég alatt, 

Már megfakult rét puszta barázdain 

Haldoklik a Természet, a nagy 

Munka után pihenésre készül. 



Hol vagynak a víg erdei lantosok 

S búbos pacsirták hajnali éneki? 

Megszűntek. A dér, zuzmaraz s hó 

Jéglakatot vete ládd -e rájok. 



A csorda, mely nemrég szabados mezőn 

Tépázta a rét tarka virágait, 

Most zárva kérődzik fanyar szal- 

mája, csuhéja sovány korójján. 



A lomha télnek zordonos éjjele 

S álomhozó jégszőnyege béfede 

Mindent, szemed bármerre vessed, 

Egy örök éjtszaka álma borzaszt. 



Úgy van, Barátom! s mind ezek azt teszik, 

Hogy egy örök tél várakozik reánk, 

Melyet ki kell, megtudd, aludnunk 

A Lybitina setét üregébe. 



Meg hát az ifjú vér pezseg és öröm 

Órákat ígér, mit zsugorogsz, igyunk, 

Jer, egy palack édes tokájert, 

Majd eleget nem iszunk, ha nem élünk. 

