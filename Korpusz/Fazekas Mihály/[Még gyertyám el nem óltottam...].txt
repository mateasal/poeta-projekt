


Még gyertyám el nem óltottam, 

Tisztát akarván venni, 

Mantlizsákom felbontottam, 

S mellém találám tenni. 

Hát egyszer lassu mozgással 

Szobám ajtaja nyílik, 

S rajta csendes suhanással 

Egy rózsaszál benyílik. 

Hogy magam aluttá tettem, 

Lábujjhegyen lépeget 

Ruszánda, megáll felettem, 

S rám csókokat hinteget. 

Amint pillám közt sejtettem, 

Felém kezdett hajolni, 

Ugyan miket érezhettem, 

Ki ne tudná gondolni? 

Tovább magam hogy titkolnám? 

Karom kiterjesztettem, 

S amint magamhoz kapcsolnám, 

Az ágyról leejtettem. 

Én leugrék megrettenve, 

Hogy felkapjam lyányomat, 

Mit kaptam fel, felserkenve? 

Veress mantlizsákomat. 

