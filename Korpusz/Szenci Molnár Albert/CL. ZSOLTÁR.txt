


Dicsérjétek az Urat, 

Áldjátok ő szent voltát, 

Dicsérjétek mennyekben, 

Hol országol kegyessen 

Az ő nagy dicsőségében, 

Dicsérjétek hatalmát, 

Mellyből ő dicső voltát 

Minden veheti eszében. 



Dicsérjétek őt kürtben 

És ékes éneklésben, 

Hegedőben, lantokban 

És hangos citerákban 

Az Úrnak zengedezzetek: 

Sípokban, virginákban 

És hangos orgonákban 

Örvendjetek az Istennek. 



Az Urat cimbalmokban 

És egyéb szerszámokban 

Mindnyájan dicsérjétek, 

Citerát pengessetek, 

Az Úrnak nevét dicsérvén, 

És minden lelkes állat 

Dicsérje az nagy Urat, 

Dicsőség Istennek, Ámen. 

Vége az zsoltároknak. 

