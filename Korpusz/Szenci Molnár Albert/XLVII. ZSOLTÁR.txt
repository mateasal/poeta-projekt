


No, minden népek 

Örvendezzetek 

És tapsoljatok, 

Istent áldjátok, 

Szép hangossággal 

És nagy fölszóval. 

Mert az Úr Isten 

Nagy fölségében, 

Ő királsága 

És nagy országa 

Kiterjed messze 

Ez egész földre. 



Hatalmunkba vét 

Nagy sok népeket, 

És megholdoltat 

Sok pogányokat 

Minékünk végre 

Ő nagy ereje. 

Minket ő fölvett 

Örökévé tött, 

Nékünk engedte 

Ő kegyessége 

Jákobnak tisztét, 

Kit igen szeret. 



Imé, az Isten 

Szépen fölmegyen, 

Nagy vigasságban, 

Trombitaszókban, 

Urunk fölmegyen 

Nagy dicsőségben. 

Énekeljetek 

Az Úr Istennek 

Zengő verseket, 

Szép énekeket 

Ez nagy királnak 

Mint mi Urunknak. 



Őnéki minden 

Jól énekeljen, 

Mert minden népek 

Néki engednek, 

Királyi székben 

Ül nagy kegyessen. 

Az fejedelmek 

Őhozzá gyűlnek, 

Mint Ábrahámnak 

Istenét áldják 

Alázatossan 

Néki szolgálván. 



Ez erős Isten 

Úr mindeneken, 

Népét megőrzi 

És jól vezérli, 

Nagy dicsősége, 

Kinek nincs vége. 

