


Azkik bíznak az Úr Istenben 

Nagy hiedelemmel, 

Azok nem vesznek el 

Semminémű veszedelemben: 

Mint az Sion hegye, megállnak, 

Nem ingadoznak. 



És mint az nagy Jeruzsálemet 

Hegyek környülvötték, 

És nagy kerétések, 

Akképpen Isten az ő népét 

És ő híveit környülvészi 

És megőrizi. 



Mert az övéit ő nem hagyja 

Az hamis kezében 

És semmi ínségben, 

Hogy ki-ki ő magát megójja, 

Hogy az hitlen népekkel egybe 

Né essék bűnbe. 



Jelen vagyon az jószívőkkel, 

De az hitleneket 

És ő ösvényeket 

Elhagyja az gonosztévőkkel, 

De Izráelnek békeséget 

Ad csendességet. 

