


Az gonosztévőnek dolgán 

Eszemben veszem azt nyilván, 

Hogy Istenre nincs gondja, 

Magában fölfuvalkodik, 

Bűneitől meg nem szűnik, 

Az híveket útálja. 

Hamis és hazug beszéde, 

Jó tanósághoz nincs kedve, 

És nem jár igazsággal, 

Hívságot gondol ágyában, 

Foglalatos gonosz útban, 

Semmi bűnt ő nem útál. 



Uram, az te nagy jóvoltod 

Az égig ér, igazságod 

Mind az fölhőkig fölhat, 

Mint az hegy, te igazságod, 

Törvényed mélség, megtartod 

Az embert és az barmat. 

Te kegyességed melly drága! 

Azért az te szárnyad alá 

Az emberek folyamnak, 

Kik jól megelégítetnek, 

Mint bőv vízzel legeltetnek 

Javaival házadnak. 



Nálad az élet kútfeje, 

Világodnak nagy ő fénye, 

Melly nékünk szépen fénlik. 

Bővéjtsd rajtok kegyességed, 

Azkik jól esmernek téged, 

Neved szívvel tisztelik. 

Ne hadd, hogy az kevély lába 

Reám rohanjon hatalma 

Ne tapodjon az földre, 

Adjad, hogy az hitetlenek 

Megessenek, süllyedjenek, 

Föl se keljenek többé. 

