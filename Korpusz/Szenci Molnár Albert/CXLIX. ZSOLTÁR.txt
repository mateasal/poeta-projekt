


Az Úrnak, no, énekeljetek, 

Új éneket szent fölségének, 

Az szentek gyülekezetiben 

Dicsérje őtet minden, 

Az Izráel örvendezzen 

Ő teremtő Istenében, 

Királlyoknak örüljenek 

Az Sion-béliek. 



Az Úr nevét síppal és dobbal, 

Dicsérjétek lanttal, kobozzal, 

Légyen hegedőknek zengése 

Neve dicséretire. 

Mert az Isten az ő népit 

Igen szereti híveit. 

Az szegényeket segéti, 

Sok jókkal szereti. 



Szent hívei az Úr Istennek 

Ékes gyönyörűséget nyernek, 

Örülnek ő hálóházokban 

Az Urat magasztalván: 

Dicséretét az Istennek 

Az ő szájokban viseljék, 

És kétélő fegyver leszen 

Nékiek kezekben. 



Mellyel az kevély ellenségen 

Bosszút állanak nagy merészen, 

És az népek megbüntettetnek, 

Méltó jutalmat vesznek: 

Erős királlyokat nékik 

Nagy láncokkal megkötözik, 

És minden ő fejedelmek 

Vasbékókban ésnek. 



Hogy törvénnyel ítéltessenek, 

Melly meg vagyon írván ellenek: 

Mellyekből az istenes hívek 

Dicséretet nyernek. 

