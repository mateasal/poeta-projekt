


Az Egek beszéllik 

És nyilván hirdetik 

Az Úrnak erejit. 

Az ég mennyezeti 

Szépen kijelenti 

Kezinek munkáit. 

Az napok egymásnak 

Tudománt mutatnak 

Az ő bölcseségéről. 

Egy éj az más éjnek 

Beszél az Istennek 

Ő nagy dicsőségéről. 



Nincs szó, sem tartomány, 

Holott ez tudomány 

Nem prédikáltatnék, 

Mindenfelé megyen 

Ez földkerekségen 

Beszéde ezeknek. 

Járások kimegyen 

Mind ez világ végén, 

Holott az fényes napnak 

Hajlékot az Isten 

Helheztetett szépen 

Ő lakószállásának. 



Kiben, mint vőlegén, 

Reggel fölkél szépen 

Ő ágyasházából, 

És úgyan örvendez, 

Mint az erős vitéz, 

Ha futásra indól. 

Az égnek egy végén 

Fölkel, és elmegyen 

Gyorsan az más végére, 

Sohol semmi nincsen 

Ő hévsége ellen, 

Ki magát elrejthesse. 



Az Isten törvénye 

Tiszta ő beszéde, 

Lelkeket megtérít. 

Hívség bizonsága, 

Kisdedeket abba 

Bölcseségre tanít. 

Ő parancsolati 

Igazak mondási, 

Kik szívet vigasztalnak. 

Minden ő törvényi 

Tiszták szent beszédi, 

Szemet világosítnak. 



Az Isten félelme 

Tiszta, mindörökké 

Megmarad és megáll. 

Az ő ítélete 

Igaz mindenekbe, 

Teljes nagy jósággal. 

Arannál, ezüstnél 

Kedvesb drágakőnél, 

És sokkal böcsületesb, 

Ő szerelmessége 

És gyönyörűsége 

Még az méznél is édesb. 



Azki szolgál néked, 

Uram, tanól tőled 

Nagy jó tanóságot, 

És azt ha megtartja, 

Jól leszen ő dolga 

Mert vészen jutalmot. 

Ki tudná bűninek 

Számát esetinek, 

És ki gondolhatná meg? 

Én sok bűneimet, 

Titkos vétkeimet, 

Uram, nékem bocsásd meg. 



Szolgádat őrizd meg, 

Kevélségtől tartsd meg, 

Ne essék ez bűnben, 

És én tiszta lészek, 

Semmi bűnt nem tészek, 

Járok te kedvedben. 

Szájamnak szólása, 

Szívem gondolatja, 

Kedves legyen tenéked. 

Adjad, óh, én Uram 

És erős kőszálam, 

Hogy ne vétsek ellened. 

