


Légy ítélőm, Uram, 

Mert hívséggel jártam, 

És éltem nagy ártatlanúl 

Azért hiszem az Istent, 

Hogy ő engemet megment 

Mindennémő háborútúl. 



Próbálj és kísérts meg, 

Igyemet nézd jól meg, 

Meglátod tisztaságomat. 

Vizsgáld meg veséimet, 

És próbáld meg szívemet, 

Hogy értsed indolatomat. 



Látom szemem előtt 

Kegyelmességedöt 

És azon vagyok szüntelen, 

Hogy minden dolgaimban 

Járjak igazságodban, 

Ne vétsek fölséged ellen. 



Az hazug emberek 

Nálam nem kedvesek, 

Az tettető csalárdokat 

Szívem szerint gyűlölöm, 

És nagy távol kerülöm 

Az álnoksággal járókat. 



Az gonosztévőknek 

És hamis népeknek 

Társaságokat gyűlölöm, 

Ő gyülekezetekben 

Nem ülök semmiképpen, 

Sőt előttem sem szenvedöm. 



Belső tisztaságban 

És ártatlanságban 

Én kezeimet megmosom, 

Tisztán téged dicsérlek, 

Áldozván fölségednek 

Oltárod körül forgódom. 



Éneki fölszóval 

És víg hangosságval 

Magasztalom fölségedet, 

Néked adván hálákat, 

Hirdetvén csudáidat 

Mindenütt áldlak tégedet. 



Uram, hajlékodat 

Szeretem házadat, 

Holott lakol dicsőségvel. 

Szent helyedet kedvellöm, 

És azt följebb böcsüllöm 

Minden ez világi kincsnél. 



Ostorodat, Uram, 

Fordítsd el énrólam 

Ne büntess az bűnösökkel, 

Vélek ne verd lelkemet. 

Ne vödd el életemet 

Az vérontó emberekkel. 



Kiknek az ő kezek 

Rút bűnnel teljesek, 

És azon hányják eszeket, 

Hogy szegént elnyomjanak, 

Ajándékon kapdosnak, 

Kivel töltik jobb kezeket. 



De én tisztaságban 

Járok igazságban 

És élek nagy ártatlanól, 

Bűntől magam örizem. 

Szabadíts meg hát engem 

Te nagy irgalmasságodból. 



Az én lábam megáll, 

Tágas helyet talál, 

És megmarad ösvenyiben, 

Azért, Uram, dicsérlek, 

És örömmel tisztellek, 

Az híveknek seregiben. 

