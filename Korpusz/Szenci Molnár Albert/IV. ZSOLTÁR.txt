


Én igazságomnak Istene, 

Hallgasd meg én kiáltásom, 

Szánj meg, és tekénts ínségemre 

Te vígy engemet tágas helyre 

Midőn itt szorongattatom. 

Ti, nagy urak, miglen gyaláztok 

Engemet tisztességemben? 

Ez illy hívságban mig maradtok? 

Hazudozásra mit vágyódtok? 

Mig gyönyörködtök ezekben? 



De vegyétek jól eszetekbe, 

Hogy az Úr Isten engemet 

Bévött kedvébe, kegyelmébe, 

Ő adta királyi tisztemet 

És meghallja kérésemet. 

Rettegjetek hát és lássátok, 

Hogy ellene ne vétsetek, 

Magatokat meggondoljátok 

Az ágyasházban ha nyugosztok, 

Hogy lehessen csendességtek. 



Igazságnak áldozatjával 

Áldozzatok az Istennek, 

Jó élettel és igazsággal 

És az Istenben bátorsággal 

Bízzatok és örvendjetek, 

De sokan mondják azt minekünk: 

Ki vezérl minket az jóra? 

Azért téged, Úr Isten, kérünk, 

Mutasd kegyes orcádat nékünk, 

Jöjjön el az áldott óra! 



Mellyel inkább vigasztalsz engem, 

És örvendeztetsz szívemben; 

Hogynem kiknek sok mustjok terem, 

Búzájokkal rakva sok verem, 

Kikkel élnek bévségessen. 

Azért élek jó békeségben, 

Fekszem s' aluszom kedvemre, 

Uralkodván lakom földemben 

Bátorságos örvendezésben, 

Mert az Úr vigyáz éltemre. 

