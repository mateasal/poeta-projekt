


Az Urat áldjátok, mert jó, 

Irgalma örökkévaló, 

Vajjon s' kicsoda mondhatná ki 

Az ő nagy erős hatalmát? 

Sok és nagy az ő dicséreti, 

Kinek ki tudhatná számát? 



Bódog, azki az Úr szavát 

Megőrzi parancsolatját, 

Uram, rólam emlékezzél meg 

Népedhez való kedvedért, 

Kérlek, engemet látogass meg 

Idvözítő szerelmedért. 



Hogy jovaival élhessek 

Te választott hiveidnek 

És hogy szívem örvendezhessen 

Örömén az te népednek, 

És az te nagy dicsőségeden 

Örök népedvel örvendjek. 



Atyáinkkal egyetemben 

Vétkeztünk fölséged ellen, 

Tettünk nagy sok gonoszságokat, 

Éltünk rút, hamis életben, 

Eleink nem nézték dolgodat 

Az Egyiptomnak földében. 



Hozzájok kegyességedet 

Nem nézték sok jótétedet, 

Ellened sokszor cselekedvén 

Amaz Veres-tenger mellett, 

Mégis megsegíté az Isten, 

Megmutatá nagy erejét. 



Az Veres-tengert megfeddé, 

S' menten elszárada vize. 

Általvivé az nagy mélységen, 

És az iszonyú nagy pusztán, 

Megmenté gyűlölői ellen 

Kegyetlen kézből kihozván. 



Ellenségek birtokából 

Kiszabadítá markokból, 

Víz elnyelé az ellenséget, 

Egy sem marada közőlek, 

Ott vövék eszekben igéjét 

Hivék, és nevét dicsérék. 



Hamar elfelejték ismét 

Az ő sok csudatételét, 

Segédséget tőle nem kértek, 

Kívánságokra indultak, 

Az pusztán Istent megkísérték, 

És nagy hatalmát próbálták. 



Ott kívánságok bétölték, 

Sok étel nékik adaték, 

Úgyhogy végre ugyan megunták: 

Az táborban Mózes ellen 

És az Áron ellen támadtak, 

Kiket választott az Isten. 



Az föld fölnyílék, és Dátánt 

Elnyelé és az Abiránt. 

Az patvarkodókra hirtelen 

Tűz esék, s' elveszté őket. 

Borjút öntének Oreb hegyen, 

Annak tőnek tisztességet. 



Tiszteket úgy elcserélék, 

Mint ha volna ő istenek, 

Barom képben, ki szénát eszik, 

Elfelejték az megmentőt, 

Istenre nem lőn gondjok nekik, 

Ki Egyiptomban csudát tőt. 



Ő csudáit Kám országban 

Nem gondolták meg magokban, 

Melly nagy rettenetes dolgokat 

Tőn az Veres-tenger mellett, 

Kin megindítván nagy haragját, 

Megölni akará őket: 



Ha az elválasztott Mózes 

Nem látott volna az néphez, 

És ebben ellent nem tart vala, 

És ha Istennek haragját 

Ő el nem fordította volna, 

Elveszti vala táborát. 



Az jó földet megutálák, 

Kit azelőtt ohajtottak, 

Ő beszédinek nem hivének, 

Morgolódtak sátorokban, 

És az ő szavát nem követték 

Ő kemény nyakó voltokban. 



Kin megharagvék az Isten, 

Ő kezeit fölemelvén, 

Hogy az pusztán őket leverje, 

És őket magvokkal együtt 

Egy helyről másikra kergesse, 

És eloszlassa mindenütt. 



Ottan hamar az ő szívek 

Az Baál-Peórra csüggedtek, 

Övének halott áldozatot, 

Kiért ismétlen az Isten 

Rájok bocsáta csapásokot, 

Mert megbúsíták szertelen. 



Míglen Fineas fölkele, 

És ő bűnöket megfeddé, 

Ki által az csapás megszünék. 

Igazságára nékie 

Ez dolog tulajdonítaték 

Mind örökkön és örökké. 



Ismét haragra indíták 

Kútjánál az háborgásnak. 

Kin az Mózes sok gonoszt látott, 

És tőlök sok bút szenvedett, 

Szívében úgy megbúslakodott, 

Hogy nyelve csaknem vétkezett. 



Pogány népet el nem törlék, 

Mint Isten hadta nékiek, 

Hanem azokkal eleggyültek, 

Az ő dolgokat tanulták, 

És ő bálványokat tisztelték, 

Kik fogdosó hálók voltak. 



Mert ők az önnön fiokat 

És az ő szép leányokat 

Az ördögöknek föláldozták. 

Ártatlan vért kiontának, 

Fiokat áldozatra adták 

Az kánáni bálványoknak. 



Az földet megfertezteték 

Ő öldöklő véres kezek, 

Ő magokat is megmocskolák 

Sokféle gonoszságokban, 

Mert mélyen el-béburulának 

Az bálványi bujaságban. 



Az Isten rájok haragvék 

És megindula ellenek, 

Örökségitől elirtózék, 

Őket adá pogány kézben. 

Kik őket szertelen gyűlölték, 

Úrrá tévé az ő népén. 



Kik őket keményen gyötrék, 

Nehéz kezekkel terhellék: 

Gyakran kimenté ez veszélből, 

Mégis ellene járának, 

Hogy sanyargának illy veszettöl, 

Hamisságok oka annak. 



De mégis az kegyes Isten 

Megtekinté ínségekben, 

Meghallgatá ohajtásokat, 

Ő kötésit megemléjté. 

Megszáná nagy nyavalyájokat, 

És nékik megkegyelmeze. 



Hozzájok enyhité ismét, 

Kik fogságban tarták őket, 

Segéts, Úr Isten, és hozz öszve 

Az pogányok közül széllel, 

És szent nevedet örvendezve 

Dicsérjük nagy dicsőséggel. 



Az Úr fölmagasztaltassék, 

Istene az Izráelnek, 

Dicsértessék az ő szent neve 

És hogy örökké úgy legyen, 

Minden nép ígyen szóljon erre: 

Dicsőség az Úrnak, Ámen. 

