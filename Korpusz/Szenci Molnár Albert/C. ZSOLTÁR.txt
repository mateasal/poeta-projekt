


Ez földön ti, minden népek, 

Az Istennek örvendjetek, 

Előtte szép énekekkel 

Szolgáljátok őt víg szívvel. 



Tudjátok, hogy ez az Isten, 

Ki minket teremtett bölcsen, 

És mi vagyunk ő népei 

És ő nyájának juhai. 



Ő kapuin menjetek bé, 

Hálát adván szívetekbe. 

Jer, menjünk bé tornáciban 

Néki nagy hálákot adván. 



Mert nagy az ő kegyessége 

És megmarad mindörökké, 

És az ő szent igazsága 

Megáll, és el nem fogy soha. 

