


Örülök az én szívemben, 

Ez kívánatos hírt hallván, 

Hogy mi bémegyünk ezután 

Az Isten lakóhelyében, 

Jeruzsálem, kapuidban 

Mi lábainkkal megállván, 

Az Jeruzsálem jól megépült, 

Sok ékes épületekkel, 

Holott szép polgári rendvel 

Mindenféle nemzet egyben gyűlt. 



Az Úrnak minden nemzete, 

Mint meghatta Izráelnek, 

Gyűljenek Jeruzsálembe, 

És ott az Istent dícsérjék: 

Az székek ott tétetnek fel, 

Kiken Dávid háza ítél, 

És ott az igazság lakozik, 

Kérjetek jót ez városnak, 

Békeség légyen azoknak, 

Kik ez várost tisztán szeretik. 



Légyen te kőfalaidban 

Csendesség és jó békeség, 

Az község közt egyenesség, 

Jó szerencse házaidban. 

Az én atyám fiaiért 

És ott lakó feleimért 

Adjon Isten jó békeséget. 

Szentségiért én ez helynek, 

Melly szerzetött az Istennek, 

Minden jót kívánok tenéked. 

