


Azki az fölséges Úrnak 

Lakozik ótalmában, 

És ez nagy hatalmasságnak 

Nyugoszik árnyékában, 

Ez illyen nyilván mondhatja: 

Isten az én kővárom, 

Ő életemnek ótalma, 

És csak őbenne bízom. 



Az vadásznak ő tőritől 

Téged megment féltedben, 

Az hamis nyelvek mérgétől 

Megótalmaz kegyessen. 

Téged ő kedves szárnyával 

Takargat és béfedez, 

És az ő igazságával 

Mint paizsval védelmez. 



Nem leszen néked félelmed 

Éjjeli irtózástól, 

Szíved nappal meg nem ijed 

Az röpölő gyors nyíltól: 

Nem árt néked semmiképpen 

Az éjjeli döglelet, 

Az halálos dög délszinben 

Néked semmit nem tehet. 



Ha temellőled egy felől 

Ezren elesnének is, 

És tízezren jobb kéz felől, 

Nem árthat néked mégis. 

Sőt még nézelled kedvedént 

Őket szemeid előtt, 

Mondván: ő érdemek szerént 

Ez veszél rajtok esött. 



Somma szerint, az Istenben 

Vetem hiedelmemet, 

Azki ül az magas helyben, 

Ebben vesd reménségedet: 

És semmi kár téged nem ér, 

Sem nem esel veszélben, 

És minden gonosz hátratér, 

Házad felé sem megyen. 



Mert az ő szent angyalinak 

Megparancsolta nyilván, 

Hogy téged ótalmazzanak 

Minden te utaidban. 

Ezek tégedet nagy szépen 

Ő kezekben hordoznak, 

Hogy lábad ne üsd az kőben, 

Olly híven igazgatnak. 



Oroszlánon és sárkányon 

Minden kár nélkül járhatsz, 

Oroszlánkölkön és kigyón 

Lábaiddal tapodhatsz. 

Mond Isten: őtet megtartom, 

Mert engem szívből szeret, 

Én őtet megótalmazom, 

Mert dicséri nevemet. 



Mihelt hív könyörgésében, 

Őtet menten segétem, 

Véle leszek szükségében, 

Kiből hamar kiveszem, 

És nagy dicsőségre őtet 

Emelem, magasztalom, 

És az én segedelmemet 

Őnéki megmutatom. 

