


Dicsér téged teljes szivem, 

Én Istenem, 

Hirdetem neved, 

Dicsérlek Istenek felött 

Én tégedöt, 

Mert azt érdemled. 

És az te szent Egyházadban 

Imádkozván 

Neved tisztelem, 

Áldásodra én kész vagyok, 

Hálát adok 

Neked, Istenem. 



Öregbül nagy dicsőséged 

Mert megtészed, 

Azmit megmondasz, 

Ha könyörgök ínségemben, 

Engem menten 

Megszabadítasz, 

Téged minden földön lakók, 

Nagy királyok, 

Uram, dicsérnek. 

Mert szent igéd igazságát, 

Tiszta voltát 

Eszekben vették. 



Ez Urat, ki fölségessen 

Csudát tészen, 

Fölmagasztalják 

Mondván: Nagy az ő ereje, 

Dicsősége, 

És azért áldják, 

Mert noha ül nagy magassan, 

De lát nyilván 

Alatt valókat, 

Magas dolgokat is könnyen 

Lát élessen 

Mind fönn s mind alatt. 



Mindennémű szükségemben, 

Ínségemben 

Megerősítesz, 

Láttokra ellenségimnek, 

Kik gyűlölnek, 

Engem megmentesz. 

Azmit az Úr egyszer végez, 

Az jó véghez 

Megyen mindenütt. 

Jókedved megáll. Ne hadd el, 

Sőt végezd el 

Kezed munkájit. 

