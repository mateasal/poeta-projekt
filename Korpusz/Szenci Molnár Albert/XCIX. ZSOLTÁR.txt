


Az Úr országol 

És regnál nagy jól, 

Az nép megrémül, 

Hogy ő ottfönn ül 

Az kérubimon, 

Ki előtt nagyon 

Félnek és rettegnek 

Ez földön mindenek. 



Nagy az Úr Isten 

Ő erejében, 

Az Sion hegyen 

Minden népeken 

Vagyon hatalma. 

Őt minden áldja, 

Mert nagy az ő neve 

És dicső szentsége. 



Ez erős Úrnak 

Mint jó királynak 

Nem kell hamisság, 

Csak kell igazság. 

Jó ítéletöt 

Az Jákobval tött, 

Kit ő igen szeret, 

Mint választott népet. 



Istent áldjátok, 

Magasztaljátok, 

Hajtsatok térdöt 

Zsámolya előtt, 

Mert az szentséges 

Áron és Mózes, 

Az ő szent papjai 

Könyörgöttek néki: 



És az Sámuel 

Könyörgésével 

Istent keresé 

Nagy szükségébe. 

És kérésekben 

Meghallá Isten, 

Megadá nékiek 

Azmit tőle kértek. 



Fönn az fölhőben 

Oszlop képében, 

Őköt vezérlé 

Az puszta helybe, 

Kik ő törvényét 

És szent igéjét 

Híven megőrizték, 

Frigyét kedvellették. 



Meghallád, Isten, 

Ő kérésekben, 

Hozzájok térél 

És megengedél 

Kegyességedből. 

De hogy bűnökből 

Ők ki nem térének 

Megbüntettetének. 



Áldjátok őtet 

Mint Istenünket, 

Térdet hajtsatok 

És imádjátok, 

Az Sion hegyén, 

Ő lakóhelyén 

Dicsértetik itten, 

Mert szent az Úr Isten. 

