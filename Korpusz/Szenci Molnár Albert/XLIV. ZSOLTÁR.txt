


Hallottuk, Isten, füleinkkel, 

Azmit régenten cselekedtél, 

Nekünk atyáink mondották, 

Kik nagy dolgaidat látták, 

Kezeddel az pogán népet 

Elvesztéd, földét elpusztítád, 

Osztán más helyre vüd őket, 

Holott ismét megszaporítád. 



Mert nem ő fegyverek által lett, 

Hogy ők megülték ez jó földet, 

Nem az ő kezek, sem karjok 

Volt nékik szabadítójok. 

De te orcád tekintése 

És az te karod és jobb kezed 

Őket így megsegítette, 

Mert őhozzájok volt jókedved. 



Úr Isten, te vagy én királyom, 

És az én teljes vigasságom, 

Jákobnak küldd segedelmed, 

Azmint régenten mívelted. 

Általad ellenségünket 

Megökleldezzük és megrontjuk, 

És az mi gyűlölőinket 

Az te nevedben letapodjuk. 



Mert én nem bízom kézívemben, 

Sem az én éles fegyveremben, 

Az engem meg nem szabadít, 

Ha az ellenség megszorít. 

De te tartasz meg bennünket 

Minden mi ellenségünk ellen, 

És az mi kergetőinket 

Elveszted, és ejted szégyenben. 



Azért az Istent magasztaljuk, 

És szent nevét örökké áldjuk, 

Mindennap dicsérvén őtet, 

Hirdessük nagy kegyességét. 

De minket te megvetöttél, 

És juttattál nagy szégyenségben, 

Az hadba velünk nem jövél, 

Hogy megtartottál volna épen. 



Az ellenségtől elfuttattál, 

És velünk nagy szégyent vallattál, 

Minden marhánkat eldúlják, 

Kik éltünket háborgatják, 

Hogy minket ők megegyenek, 

Mint az juhokot, úgy adál el, 

Kik minket messze kergetnek 

Az pogányok közibe széjjel. 



Népedet te semminek tartád, 

És őket csak ócsón eladád, 

Igen kevésre böcsülléd, 

Csaknem ingyen odavetéd. 

Azt tőd, hogy mi ellenségink, 

És azkik mi környülünk laknak, 

Mindenfelől mi szomszédink 

Minket nevetnek és csúfolnak. 



Az pogányok példabeszédet, 

Szólnak mirólunk nevetséget, 

És mindenféle nemzetek 

Csúfolván, fejekkel intnek. 

Gyalázat, szitok szüntelen 

És szégyen forog énelőttem, 

Úgyhogy nagy szégyenletemben, 

Az én orcámat bé kell fednem. 



Nagy sok szidalmat kell hallanom, 

Ki miatt csak elszomorodom, 

Midőn szemem előtt nézem 

Bosszúálló ellenségem. 

Mindezek esnek mirajtunk, 

Mégis nem felejtünk el téged, 

Kötésed ellen nem járunk, 

Mindenben engedünk tenéked. 



Az mi szívünk nem fordul vissza, 

De gondolatit rajtad tartja, 

Az mi lábunk ki nem mozdol 

Ösvényedről el nem hajol. 

Mégis így büntetsz bennünket, 

Bévetél az sárkányok közé, 

És már mindenfelől minket 

Halál árnyéka környéköze. 



Ha elfeledtünk volna téged, 

Meg sem gondoltuk volna neved, 

Ha más Isten szolgálatra 

Kezünket emeltük volna: 

Nyilván nem tűrted volna el, 

Sőt igen megbüntettél volna, 

Mert mindent látsz szemeiddel, 

Minden szívnek előtted titka. 



De mi teérötted naponkint 

Öldöztetünk ez világ szerint, 

Miként az ártatlan juhok, 

Kik az mészárszékre valók. 

Kelj föl azért, mit aluszol? 

És álmodból már serkenjél föl, 

Támadj föl és hatalmadból 

Ments ki minket ez nagy ínségből. 



Miért fordítod el szemedet, 

Mire rejted el szent szinedet, 

Minket miért felejtesz el, 

Nem gondolsz-é ínségünkkel? 

Lelkünk és minden életünk 

Már szintén az földre lehajlott, 

Az mi hasunk és mi bélünk 

Már szintén az földhöz ragadott. 



Kelj föl azért és ótalmazz meg, 

Irgalmasságod szerint tarts meg, 

És az te kegyességedből 

Ments ki minden ínségünkből. 

