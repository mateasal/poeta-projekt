


Úr Isten, kész az én szívem, 

És azon vagyon én lelkem, 

Hogy tenéked énekeljen, 

Hegedőben zengedezzen, 

Nosza, lantok és citerák 

Zendüljetek föl muzsikák, 

Mert igyekezem én szivemben 

Így menni az Úr eleiben. 



Dicsérlek, Uram, tégedöt, 

Minden nemzetségek előtt, 

Tisztellek szép énekekkel 

Minden nép előtt víg szívvel, 

Mert az te kegyelmességed 

Az széles égre kiterjed, 

Fölségednek szent igazsága 

Az fölhőköt mind föllyölmúlja. 



Magasztaltassál az égre, 

Dicsőséged nyújtsd ez földre, 

Szerelmes népedet tartsd meg, 

Nyújtsd kezed, engem hallgass meg. 

Az Isten ő szentségében 

Megvigasztala kegyessen, 

Hogy az Sikemet én megveszem, 

És az Szukót völgyét elmérem. 



Az Galádot is akképpen 

Megveszem én nagy erőmben, 

Az Manasses is mind enyim, 

Azonképpen az Efraim. 

Mind ez seregek enyímek, 

Erősségek én fejemnek, 

Júda lesz királyi országom, 

És én törvényszerző regnálóm. 



Az Moáb leszen énnekem 

Mint egy lábmosó edényem, 

Kiben lábaimat mosom, 

És azt én bizonnyal tudom, 

És teljességgel elhiszem, 

Edómra sarumot vetem, 

Filisztéusok, örvendjetek 

Az én dicső győzödelmemnek. 



Ki vinne engemet bátran 

Ez nagy kerített városban? 

Engemet ki vezérlene 

Az erős Edóm földére? 

Nem te tészed-é, Úr Isten, 

Ki minket űzsz helyből helyben? 

Hogy el nem jövél sereginkkel, 

Megűzetél ellenséginkkel. 



Légy minékünk segédségől, 

Őrizz meg ellenségünktől, 

Mert az emberi segétség 

Hiában való epesség. 

Az Isten által minékünk 

Lészen erős győzödelmünk, 

És ő megszabadít bennünket, 

Megtapodja ellenségünket. 

