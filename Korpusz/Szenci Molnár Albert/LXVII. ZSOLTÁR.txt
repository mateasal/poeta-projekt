


Úr Isten, áldj meg jóvoltodból, 

És kegyessen fordulj hozzánk, 

Ótalmazz meg minden gonosztól, 

Szent színedet fordítsd reánk. 

Hogy ez földen minden 

Megesmerje szépen 

Az te utadat, 

És az pogány népek 

Téged tiszteljenek, 

Megtartójokat. 



És akkoron dicsérnek téged, 

Dicsérnek téged az népek, 

Nagy tisztességet tesznek néked, 

Az pogányok is örülnek, 

Midőn mindeneket 

És az pogány népet 

Szent igazsággal 

Bírod és ítéled 

És jóra vezérled 

Nagy hatalmaddal. 



Dicsérjen téged minden nemzet, 

Úr Isten, téged dicsérjen, 

Az föld teremtsen bév gyümölcset, 

Áldjon meg minket az Isten, 

Adja szent malasztját, 

Nyújtsa áldomását, 

És őfölségét 

Félje és rettegje 

Ez föld kereksége 

Mint ő Istenét. 

