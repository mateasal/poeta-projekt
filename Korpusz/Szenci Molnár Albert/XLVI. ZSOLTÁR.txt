


Az Isten az mi reménségünk, 

Midőn reánk tör ellenségünk, 

Minden háborúságinkban 

Megtart erős hatalmában. 

Azért az mi szívünk nem félne, 

Ha az egész föld megrendőlne, 

És az hegyek az tengernek 

Közepibe bédőlnének. 



Ha az tenger szörnyen zúgna is, 

Minden víz fölzavarodnék is, 

És ha az sebes szélvésszel 

Az hegyek hányatnak széjjel, 

Az szép folyóvíz mindazáltal 

Az ő szép tiszta folyásával 

Az Istennek szent városát 

Megvigasztalná hajlékát. 



Mert közepén lakik az Isten, 

Azértan romlása nem leszen, 

Semmi énségben nem ejti 

Az Isten jókor megmenti. 

Az pogán népek dúlnak-fúlnak, 

Nagy sok országok föltámadnak, 

De az ő haragos szava 

Mind ez földet elolvasztja. 



De az Isten minden időben 

Mivelünk vagyon ínségünkben, 

Jákob Istene ótalmunk, 

Az Zebaoth mi hadnagyunk. 

Jertek, lássátok ez nagy Úrnak 

Csuda dolgait hatalmának, 

Ki mind ez föld kerekségét 

Elpusztítja ékességét. 



Ez földön széjjel nagy hadakat 

Ő megcsendeszít háborúkat, 

Ívet, kopjákot megrontat, 

Társzekereket fölgyújtat, 

Így szólván: mindnyájan halljátok, 

Hogy én erős Istentek vagyok, 

És hogy birodalmom vagyon 

Minden népen ez világon. 



Summa szerint ez erős Isten 

Velünk vagyon minden helyeken, 

Az Jákobnak nagy Istene 

Dolgainknak segedelme. 

