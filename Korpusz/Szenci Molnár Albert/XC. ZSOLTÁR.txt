


Tebenned bíztunk eleitől fogva, 

Uram, téged tartottunk hajlékunknak. 

Mikor még semmi hegyek nem voltanak, 

Hogy még sem ég, sem föld nem volt formálva; 

Te voltál és te vagy, erős Isten, 

És te megmaradsz minden időben. 



Az embereket te meg hagyod halni, 

És ezt mondod az emberi nemzetnek: 

Legyetek porrá, kik porból löttetek, 

Mert ezer esztendő előtted anni, 

Mint az tegnapnak ő elmúlása 

És egy éjnek rövid vigyázása. 



Kimúlni hagyod őket olly hirtelen, 

Mint az álom, melly elmúlik azontól, 

Mihelt az ember fölserken álmából, 

És mint az zöld füvecske az mezőben, 

Azmelly nagy hamarsággal elhervad, 

Reggel virágzik s' estve megszárad. 



Midőn, Uram, haragodban versz minket, 

Ottan meghalunk és földre leesünk, 

Az te kemény haragodtúl rettegünk, 

Hogyha megtekinted nagy bűneinket, 

Titkos vétkünket ha előhozod, 

És színed eleiben állatod. 



Haragod miatt napja életünknek 

Menten elmúlik olly hirtelenséggel, 

Mint az mondott szót elragadja az szél. 

Az mi napink, kiket nékünk engedtek, 

Mintegy hetven esztendei idő, 

Hogyha több, tehát nyolcvan esztendő. 



És ha kedves volt is valamennyére, 

De többire volt munka és fájdalom, 

Elkél éltünknek minden ékessége, 

Elmúlik, mint az árnyék és az álom. 

De ki érti az te haragodat? 

Csak az, azki féli hatalmadat. 



Taníts meg azért minket kegyelmessen, 

Hogy rövid voltát életünknek értsük, 

És eszességgel magunkat viseljük. 

Óh, Úr Isten, fordulj hozzánk ismétlen! 

Mig hagyod, hogy éltünk nyomorogjon? 

Könyörülj már az te szolgáidon! 



Tölts bé minket reggel nagy irgalmaddal, 

Hogy jókedvvel vigyük véghez éltünket, 

Ne terheltessünk szorgalmatossággal. 

Vigasztalj minket, és adj könnyebbséget, 

És haragodat fordítsd el rólunk, 

Mellyel régulta ostoroztatunk. 



Szolgáidon láttassad dolgaidat, 

Dicsőségedet ezeknek fiain, 

Add értenünk fölséges hatalmadat: 

Mi kegyes Urunk, óh, irgalmas Isten! 

Minden dolgunkat bírjad, forgassad, 

Kezeink munkáit igazgassad. 

