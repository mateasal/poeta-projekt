


Bódog az ember nyilván, 

Ki az Istent féli, 

Ő utaiban járván, 

Ösvényit kedveli, 

Mert magadat táplálod 

Kezed munkájával, 

Isten megáldja dolgod, 

Lát jó állapattal. 



Feleséged házadban 

Mint az szőlővessző, 

Gyümölcsöt szépet hozván, 

Ha eljő az idő. 

Meglátod gyermekidöt 

Te asztalod körül, 

Renddel, mint olajvesszőt, 

Kikben szíved örül. 



Ez igen szép ajándék, 

Kit az Isten enged 

Az őbenne hivőknek, 

Azkiket ő szeret: 

Ő megáldja éltedet 

Az Sion hegyéről, 

Sok jóval lát tégedet 

Az Jeruzsálemből. 



És végre te meglátod 

Fiadnak fiait, 

Izráelnek csudálod 

Nagy szép békeségit. 

