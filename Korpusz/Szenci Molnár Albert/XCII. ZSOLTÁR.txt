


Ékes dolog dicsérni, 

Uram, fölségedet, 

És az te nevedet 

Énekvel magasztalni, 

Hogy ember áldja reggel 

Te nagy jóvoltodat 

És igazságodat 

Dicsérje minden éjjel. 



Lantban és hegedőben 

És szép cimbalmokban, 

Hangos citerákban, 

Dicsértessél zengésben. 

Dolgaidon örvendek 

Hatalmadat látván, 

Kezednek csudáján 

Örömömben éneklek. 



Sok és nagy csudálatos 

Te cselekedeted, 

Mélség bölcseséged, 

Beszéded drágalátos: 

Ez dolgot az esztelen 

Egy szálné sem érti, 

És meg sem tekinti, 

Hogy ez miképpen legyen: 



Hogy az gonoszok nőnek, 

Mint az fű az mezőn, 

Virágoznak szépön 

Az sok istentelenek. 

Hogy örökké essenek 

Az veszedelemben, 

Te vagy, örök Isten, 

Fölötte mindeneknek. 



Mert ím az hitetlenek 

Az te ellenségid, 

Minden gyűlölőid 

Szörnyűképpen elvesznek. 

Szarvamat fölemeled, 

Mint az Egyszarvúnak, 

Hogy én vigadhassak, 

Én Istenem, tebenned. 



Megkenik én fejemet 

Zöldellő olajval, 

Hogy diadalomval 

Lássam ellenségimet. 

Végre én füleimmel, 

Én ellenségimről 

És gyűlölőimről, 

Új hírt hallok örömmel. 



Virágoznak az hívek, 

Mint az szép pálmafák, 

És mint az cédrusfák, 

Kik az Libanon nőnek. 

És az Úr hajlékában 

Ezek plántáltatnak, 

Szépen virágoznak 

Az Isten tornácában. 



Hogyha megőszülnek is, 

De mindazonáltal 

Nagy szaporasággal 

Gyümölcsöt hoznak mégis. 

Hogy igazságát híven 

Mindenütt hirdessék 

Az én Istenemnek, 

Kiben hamisság nincsen. 

