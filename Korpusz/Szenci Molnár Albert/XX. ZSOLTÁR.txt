


Az Úr tégedet meghallgasson 

Te nagy ínségedben, 

Az Jákob Istene megtartson 

Te veszedelmedben. 

Küldjön tenéked segedelmet 

Az Úr ő szent házából, 

Tereád fordítsa kegyelmét, 

Tartson meg az Sionból. 



Áldozatidat megtekintse, 

Kikvel őt tiszteled, 

Égő áldozatodat tüze 

Égesse meg néked. 

Azmit az te szíved kívánhat, 

Adja meg ő tenéked, 

Hogy mindennémű tanácsodat 

Te jó véghez vihessed. 



Adjad, Uram, hogy te nevedben 

Az mi zászlóinkat 

Fölemeljük nagy örömünkben, 

És adjunk hálákat 

Mondván: Az Úr Isten megőrzi 

Ez királt kegyelmével, 

A mennyből őtet erősíti 

Jobb keze erejivel. 



Némellyek az ő szekerekben 

És bíznak lovokban, 

De mi az nagy Isten nevében 

Bízunk mint Urunkban. 

Azért ők keményen megesnek, 

Mi pediglen megállunk, 

Ők mind az földhöz verettetnek; 

De mi épen maradunk. 



Tarts meg, Uram, és engedd nekünk, 

Hogy ez király hiven, 

Mikoron hozzá esedezünk, 

Segédségül legyen. 

