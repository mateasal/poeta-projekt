


Az Úr énnékem őriző pásztorom, 

Azért semmiben meg nem fogyatkozom, 

Gyönyörű szép mezőn engemet éltet, 

És szép kies folyóvízre legeltet. 

Lelkemet megnyugotja szent nevében, 

És vezérl engem igaz ösvényében. 



Ha az halál árnyékában járnék is, 

De nem félnék még ő setét völgyén is: 

Mert mindenütt te jelen vagy énvelem, 

Vessződ és botod megvigasztal engem, 

És nékem az én ellenségim ellen 

Asztalt készítesz, eledelt adsz bőven. 



Az én fejemet megkenöd olajjal, 

És engemet itatsz teljes pohárral, 

Jóvoltod, kegyességed környülveszen, 

És követ engem egész életemben, 

Az Úr énnékem megengedi nyilván, 

Hogy mindéltiglen lakjam ő házában. 

