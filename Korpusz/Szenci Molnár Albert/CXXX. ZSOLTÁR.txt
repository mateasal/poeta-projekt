


Tehozzád teljes szívből 

Kiáltok szüntelen 

Ez siralmas mélységből, 

Hallgass meg, Úr Isten, 

Nyisd meg te füleidet, 

Midőn téged hívlak, 

Tekintsd meg én igyemet, 

Mert régen óhajtlak. 



Ha, Uram, bűnünk szerint 

Minket büntetnél meg, 

Uram, ez világ szerint 

Ki állhatna úgy meg? 

De az te irgalmad nagy 

Az téged félőken, 

És te engedelmes vagy, 

Hogy dicsérjen minden. 



Énnékem reménségem 

Vagyon csak Istenben, 

És bízik az én szívem 

Ő szent igéjében: 

Én lelkem erős hittel 

Az Urat óhajtja, 

Mint az verrasztó éjjel 

Az virradtát várja. 



Izráel, az Istenben 

Vesd reménségedet, 

Mert szent irgalma bőven 

Nagy messze kiterjedt, 

Ő segítő mindenben: 

Hívein könyöről, 

Az Izráelt kegyessen 

Kimenti bűniből. 

