


Kiáltásom halld meg, Isten, 

Vedd füledben 

Az én könyörgésemet, 

Mert én szívem nagy ínségből 

Messze földről 

Kiáltja fölségedet. 



Végy föl engemet kőszálra, 

Magasságra, 

Hol bátorságom legyen, 

Mert te vagy én erős tornyom, 

Vigasságom 

Én ellenségem ellen. 



Te hajlékodban lakásom 

Én kivánom 

És ohajtom szüntelen, 

Szárnyaidnak árnyékában, 

Kívánkozván 

Vagyok jó reménségben. 



Mert meghallgatsz kérésemben, 

Óh, Úr Isten, 

Nyújtván kegyességedet. 

Örökségeket megadod 

És megáldod, 

Azkik félik nevedet. 



Naphoz napok adassanak 

Az királnak, 

Nagy sok nemzetségekre 

Sokasítsad esztendeit 

Nyújtsd életit 

Véghetetlen időkre. 



Országra érjen sok időt 

Isten előtt, 

Szép csendesz békeségben, 

Igazságodnak hívsége 

Elől vegye 

És őrizze kegyessen. 



És osztán vígan éneklek 

Szent nevednek 

Mindörökkön örökké: 

És azmelly fogadást tettem, 

Megfizetem 

Naponkint őnékie. 

