


Jertek, örvendjünk mindnyájan 

Az Úrban, mi kősziklánkban, 

Vigadozzunk szép énekekkel, 

Menjünk színe eleiben, 

És magasztaljuk kegyessen 

Örvendetes dicséretekkel. 



Mert ő az hatalmas Isten, 

És nagy király mindeneken, 

Ő az fejedelmeknek Ura, 

Ez egész földnek mélségét 

És az hegyeknek erejét 

Hatalmas kezében foglalja. 



Övé az tenger, azmellyet 

Erős kezével teremtett, 

Az szárazt is ő szerzé szépen, 

Az Úrnak, jer, imádkozzunk, 

Néki térdet, fejet hajtsunk, 

Azki minket teremtett bölcsen. 



Mert ő Istenünk és Urunk, 

Mi pedig juhai vagyunk, 

Ő legeltet minket, mint nyáját. 

Lágyítsátok szíveteket, 

Hogyha hívand ma titeket, 

Legottan hogy halljátok szavát: 



Mint az Meribánál régen, 

És az Massa puszta helyén, 

Mond Isten: Az népek mint jártak, 

Holott az ti eleitek 

Engemet megkísértöttek, 

És csuda dolgaimat látták. 



Hol negyven esztendeiglen 

Engem búsítottak szörnyen 

Az ő kemény természetekkel, 

Mondék végre: Imé, ezek 

Gonoszságokban elmennek, 

Az én ösvényem nékik nem kell. 



Kiért rájok megharagvám, 

Hogy tőlök így bosszontatám, 

Mivelhogy ők meg nem térének, 

Én megesküvém nékiek, 

Hogy soha örökké ezek 

Nyugodalmomba bé nem mennek. 

