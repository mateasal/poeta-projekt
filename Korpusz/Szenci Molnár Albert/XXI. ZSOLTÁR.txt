


Örvendez, Uram, az királ 

Az te nagy hatalmadban 

És szabadításodban, 

És vigad nagy buzgósággal, 

Hogy őt megsegítéd, 

Ínségből kimentéd. 



Úgy viseled néki gondját, 

Hogy azmit tőled kérend, 

Mindeneket megnyerend. 

Mihelt fölnyitja ő száját, 

Alég szól egy igét, 

Már hallod kérését. 



Előbb, hogynem könyörgene, 

Meghallgatod, meglátod, 

Irgalmaddal megáldod. 

És föltéssz az ő fejére 

Sárarany koronát, 

Mint királyi pompát. 



Azt kéri vala tetőled, 

Hogy csak valamennyire 

Hosszabbóljon élete: 

De ő életét terjeszted 

Nagy sok esztendőkre, 

Sőt örök időkre. 



Őt fölvőd nagy dicsőségre 

Az te segedelmeddel, 

Örök idvösségeddel. 

Ez nagy királyi fölségre 

Tőled emelteték, 

És ékesíteték. 



Szereted őt minden jókkal, 

És te szent áldomásod 

Örökké néki nyújtod, 

Örvendetes vígságokkal 

Őt gyönyörködteted, 

Színedre nézeted. 



Ez király mindenkor bízik 

Csak az ő Istenében, 

És nem fél veszéliben. 

Az magasságosnak nyugszik 

Irgalmasságában, 

És megmarad abban. 



Kezeddel megleled őket, 

Azkik reád támadnak, 

Bosszúságodra járnak. 

És az te gyűlölőidet 

Kezeidből senki 

Soha ki nem menti. 



Mint az hév tüzes kemence, 

Haragod környülvészi 

És őket mind ellepi. 

Haragos orcádnak színe 

Őket megemészti 

Mint az láng, elnyeli. 



Mindennemű gyümölcseket 

Hirtelen te elvesztöd, 

És az földről eltörlöd. 

Magvokat, csemétéjeket 

Nékik megátkozod, 

Nép közül kiirtod. 



Mert gonoszra igyekeztek, 

Szándékoztak ellened, 

Hogy bosszontsanak téged. 

Gonosz tanácsot végeztek, 

De hogy véghez menjen, 

Erejekben nincsen. 



Mert minden ellenségidet 

Erőssen megkergeted, 

És őket elszélleszted. 

Megvonszod íved idegét, 

Nyilad, mint az tárgyra, 

Lövöd orcájokra. 



Azért, Uram, már támadj föl, 

Mutasd meg hatalmadat, 

Lássuk erős voltodat. 

Hogy dicsőséges erődről 

Vígan énekeljünk, 

És benned örvendjünk. 

