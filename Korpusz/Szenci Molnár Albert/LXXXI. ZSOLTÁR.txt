


Örvendezzetek 

Az erős Istennek, 

Énekeljetek 

Dicséreteket, 

Szép énekeket 

Jákob Istenének. 



Szép dicséretet 

Néki mondjon minden, 

Lantokban őtet 

És citerákban 

Dicsérjük vígan 

Néki zengedezvén. 



Most ez új hóban 

Néki örvendezzünk, 

Trombitaszóban 

Rendelt időnkben, 

Víg innepünkben 

Illik énekelnünk. 



Mert Izráelnek 

Isten parancsolá 

És az Józsefnek, 

Hogy ők ekképpen 

Élnének híven, 

Jelül nékik hagyá. 



Illy kötést szerze 

Isten az Józsefvel, 

Midőn kijöve 

Az Egyiptomból, 

Holott az nép szól 

Esméretlen nyelvvel. 



Az tereh alól 

Én kihozám őtet, 

Hogy sárgyúrástól, 

Téglavermekből 

És ínségekből 

Kimentsék kezeket. 



Hozzám kiáltál 

Te nagy ínségedben, 

És megtartatál. 

Imádságodot 

Meghallgatám ott 

Az nagy mennydörgésben. 



Az Meribánál 

Én megkísértélek, 

Látám azonnal 

Nagy keménységed, 

Mégis tenéked 

Illyen szóval szólék: 



Hallgasd meg népem, 

És közlöm tevéled 

Erős kötésem, 

Halld meg, Izráel, 

Azmit szám beszél, 

És azt jól megértsed: 



Néked ne legyen 

Idegen Istened, 

De egyedül én, 

Csak engem tisztélj, 

Senkitől né félj, 

Nevemet böcsüljed. 



Én vagyok néked 

Istened egyedől, 

Ínségben téged 

Én megtartálak, 

És kihozálak 

Egyiptom földéből. 



Tátsd föl csak szádot 

És megtöltöm bőven, 

Menten meglátod, 

Hogy nagy bővséggel 

Lesz az eledel 

Csudálatosképpen. 



De az én népem 

Engem nem hallgata, 

Noha intettem 

Gyakor beszéddel, 

De az Izráel 

Füleit bédugta. 



Kin megbúsulék 

És őket elhagyám, 

Hogy bár menjenek 

Önnön kedvökre 

És ösvényekre 

Szabadon bocsátám. 



Ha népem szívvel 

Szót fogadott volna, 

És ha Izráel 

Én utaimban 

És tanácsomban 

Járni akart volna, 



Én is legottan 

Az ő ellenségét 

Nagy hatalmomban 

Elvertem volna, 

Vetettem volna 

Rájok én kezemet. 



Ő ellenségét 

Néki adtam volna. 

Jó szerencséjét 

Én őnékie 

Nagy sok időkre 

Terjesztettem volna. 



Búzát nékie 

Szépet adtam volna 

Eledelére. 

És nagy bévséggel 

Az kősziklából 

Mézet adtam volna. 

