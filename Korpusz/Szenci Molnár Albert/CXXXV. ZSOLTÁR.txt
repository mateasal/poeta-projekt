


Áldjátok az Úr nevét, 

Azkik néki szolgáltok, 

Magasztaljátok őtet, 

Kik hív szolgái vattok, 

Kik állotok házában, 

És jártok tornáciban! 



Dicsérjétek, mert jó ő, 

Áldjátok ő szent nevét, 

Mert ő igen jókedvő, 

Jákobot mint ő népét, 

Izráelt elválasztá, 

Örökévé foglalá. 



Mert tudom, hogy ez Isten 

Erősb más isteneknél, 

Hatalma nagy mindenen: 

Isteni beszédével 

Azmit akar az égen, 

Megtészi földön, vízen. 



Ki ez világ végéről 

Támaszt terhes fölhőket, 

Az földet hinti fellyől, 

Midőn bocsát essőket, 

Szeleit rejtekhelyből 

Kiküldi erejéből. 



Az elsőszülötteket 

Megölé Egyiptomban, 

Mind barmot és mind népet, 

Nagy csudákat mutatván, 

Kin álmélkodott minden 

Az Egyiptom földében. 



Népestől az fárahot 

Sok nemzetet elveszte, 

Sok erős királyokot, 

Amori Szihont veszté, 

És az básáni Ogot, 

Az Kánaán országot. 



Ez földet Izráelnek 

Adá mint ő népének, 

Hogy örökségek lenne 

Nékiek mindörökké. 

Uram, az te irgalmad 

Mindörökké megmarad. 



Megáll örökké neved 

És szent emlékezeted, 

Népedet hatalmadban 

Ítéled igazságban, 

Szolgáinak az Isten 

Megkegyelmez kegyessen. 



Az pogányok bálványi 

Ezüstből és aranyból 

Kézzel szoktak öntetni, 

Csak semmik bár, nézd meg jól, 

Szájokkal ők nem szólnak, 

Ő szemekkel nem látnak. 



Nem hallanak fülökkel, 

Az ő szájok nem lehel, 

Azokhoz mind hasonlók 

Az illyen képformálók, 

És kiknek reménségek 

Efféle bálványképek. 



Az Urat no dicsérjed, 

Izráel házanépe, 

Áldjad és dicsőétsed 

Áronnak nemzetsége, 

Nemzeti az Lévinek 

Az Urat dicsérjétek. 



Kik az Urat félitek, 

Szent nevét dicsérjétek, 

Az Sionról áldjátok 

És őt magasztaljátok, 

Az ő lakóhelyében, 

Az szent Jeruzsálemben. 

