


Ha szépet látok a világon, 

Én mindig csak rád gondolok, 

És rád gondolva, napvilágom! 

Egyszerre szép minden dolog. 



A vadon erdő, virágok, fák, 

Magába mind üres keret. 

Gyönyörűséges tündérország, 

Ha benne látom képedet. 



A szép tavasz, a tündöklő nyár, 

A fényes ég, mind mennyi kéj! 

Hát még veled! mikor, sötét bár, 

Ah, kedvesebb tán még az éj! 



És nélküled, árván, magamban? 

Azok az égő csillagok 

Megannyi gyertyafény, mely búsan 

A ravatal körül lobog... 

