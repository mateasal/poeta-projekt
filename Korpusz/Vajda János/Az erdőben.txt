


Az erdőben odahaza 

Kisgyerek koromban, 

Hajadonfővel mezítláb... 

Milyen boldog voltam! 



Pedig akkor a szivemben 

Csak egy miljom vágy volt, 

Egy nap mind beteljesült, mind! 

Semmisem hibázott. 



Jött a babkár és anyámat 

Kihúztam a házból: 

Bicskát, aranyrézsarkantyút 

Venni a babkártól. 



Egy perc, és már elveszítve 

Minden a bozótban, 

Tarka szárnyú szitakötő 

Után iramodtam. 



S ha a fényes szitakötőt 

Éppen el nem értem, 

Száz pillét fogtam helyette 

Kis kopolya-szélen. 



Akkor, akkor... az erdőben 

Milyen boldog voltam, 

Boldog... hej még akkor én azt 

Nem hittem, gondoltam: 



Hogy egykor miljom helyett csak 

Egy vágy lesz szivemben 

Égetőbb, mindent igérő, 

S teljesülhetetlen... 



Hogy akadok életemben 

Olyan pillangóra, 

Aki után szaladnom is 

- Szemtelenség volna!... 

