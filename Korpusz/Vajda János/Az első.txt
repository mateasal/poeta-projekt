


Egyszer, vadász-asztal körül, 

Hol tréfa, élc közt folynak percek, 

Eggyé kerül véletlenül 

Sok fejedelmi vérü herceg. 



Nagy házak sarja és komák mind, 

Bár trónjuk másfelé ragyog. 

Leülnének, ám a bolond int: 

" Hohó! de melyitek nagyobb ?" 



Terítve dúsan, ékesen, 

Mint ez magától értetődik. 

De éhesen bár, sebtiben 

Kell dönteni, ki ül elől itt? 



" Hát - szól az egyik kérkedőn -, 

Az én családom a legrégibb. 

Király volt ősöm, még midőn 

Csatlósok voltak a tiéid." 



Szomszédja spleenes gőggel ásít: 

" Ki úr a legtöbb nép fölött ?" 

Dörmögve vágja rá a másik: 

" Egy tagba nálam több a föld." 



Így árverelnek egyre-másra, 

És már elhűlne a leves, 

Mert már csak éppen egy van hátra, 

De szólni már most ez se rest. 



" Szó, ami szó, csak teremtmények, 

Jött-mentek vagytok jó urak. 

Nektek fölmondnak mint cselédnek, 

Mint a ruhát fölváltanak. 



Sok népetek, nagy földetek; 

De megvolt már előbb, s úgy látom, 

El is lehet nélkületek, 

Ha megunva a járom. 



Ám a dolog fordítva nálam. 

Amelyen én uralkodom, 

- Ez a különbség köztünk - házam 

Szülötte az egyuralom. 



Népek tejútját egyedűl 

Tartjuk, mint Atlasz az eget. 

Házam nélkül úgy szétrepül, 

Mint az anyányi verebek." 



Összenéz a víg komaság; 

Ez a beszéd sehogy se dőre, 

A legidősebb fölkiált: 

" Öcsém, kerülj előre ". 

