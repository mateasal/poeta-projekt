


Hogy nálatok özön a kincs, - 

Való, hogy pénzetek tömérdek, 

De könyvre, magyar könyvre, nincs 

A milliókból egy fillértek! 



Vörös kabátot ölttetek, 

Talán azért, hogy példázzátok: 

A haza testén, mely beteg, 

Ti vagytok a létőrlő rákok. 



Egész más a mi istenünk 

S egészen más a ti istentek: 

Mi mindig előre megyünk 

S ti egyiránt csak hátra mentek. 



Ne többet erről! Ezután 

Ti balra és mi jobbra térünk. 

Sok víz foly el még a Dunán 

- Vér is talán -, mig összeérünk. 

