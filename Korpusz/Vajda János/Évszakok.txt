


Esik az eső csöndesen; 

Jer az ölembe, kedvesem, 

Hej a napok úgy lejárnak! 

Maholnap vége a nyárnak. 



Úgy ázik, kopog a tető, 

Oda megint egy esztendő. 

Alig van levél a galyon; 

Ölelj meg, gyöngyöm, angyalom. 



Csikorog a hó, fuj a szél, 

Ihol ni már meg itt a tél. 

Szomorúan szól a nótája, 

Nehéz a szemem pillája. 



Mulatság, munka volt elég; 

Vesd meg az ágyat, feleség, 

Aludjunk szépen, sokáig - 

Akár itélet napjáig. 

