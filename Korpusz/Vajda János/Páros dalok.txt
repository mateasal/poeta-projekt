


Kérded: mért kedves a magány, 

Mért nem köll a világtól semmi? 

Fénynél miért jobb titkos árny? 

- Mi könnyü erre megfelelni! 



Hát ami szép elszórva csak van 

E nagy kerek világon, 

Azt hiba nélkül, egymagadban 

Nem mind együtt találom? 



Mert hát, való, mindenben, ami szép itt, 

Mi jó, van abba hiba is; 

Folt a napon, rózsán tövis. 

- Tebenned én nem látok semmit 



...Azaz hogy voltakép, hogy ne hazudjam, 

Van benned is, megengedem, 

Mit rejtegetsz;... de hát nekem 

- Csodálatos! - ép ez tetszik legjobban... 



Van árnya is felséges alakodnak; 

De ami úgy vakítana, 

Ragyogó fénye, sugara 

Nincs olyan a tündöklő nyári napnak!... 

