


A régiekből ide hozzám, 

Kik élve együtt harcolunk. 

Miért alunnók át az éjt, 

Ha nem virad több hajnalunk? 

Ma még igyunk! jó bort ide! 

Éltessük a magyar hazát, 

Hadd mondja holnap a világ: 

Voltak - hős volt mindegyike! 



Jer, hadi zászlónk bokrétája, 

Ölembe jer, szép hadleány! 

Mindössze sem sokan vagyunk, 

Hadd járja csók a bor után. 

Pár óra még, s e hült ajak 

Hazám földjét csókolja meg. 

Kiáltsatok majd többiek 

Helyettünk: éljen a haza! 



Mit ér az, amit eddig éltem? 

Mi hozzá e pár pillanat? 

Halhatnék csak még egyszer így, 

Elhagynám mennyországomat! 

Élet, kibékülök veled, 

Kibékülök halálomért; 

Áldlak, hazám, e szavadért: 

Volt - nagyobb hőst nem szülhetek. 



Virad: föl! föl! Mi haszna várnók 

A fejlődő nap sugarát; 

A csatatér hozandja meg 

Hazánk éjének hajnalát. 

És napja lesz vérünk tava, 

Sugári összes sebeink; 

Hadd mondják el testvéreink: 

Ők voltak és él a haza! 

