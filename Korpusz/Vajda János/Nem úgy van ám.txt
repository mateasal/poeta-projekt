


Nem úgy van ám az, mint mondják, 

Sokat beszél a rossz világ. 

Mint a nap a felhők közül, 

Az igazság majd kiderül. 



Szegény haza, te jó anya, 

Elámított a sok banya. 

Igérgetnek, jövendölnek 

- Csak te fizess! - eget-földet. 



De ha majd kifogysz a pénzbül, 

S csak vér menthet ki a vészbül: 

Bezzeg akkor mind eltágul, 

Egy se lesz a sok cigánybul! 



Én teremtőm, én Istenem, 

Engedd ez időt megérnem; 

Akkor, hazám, megismered, 

Ki jó fiad, igaz hived. 

