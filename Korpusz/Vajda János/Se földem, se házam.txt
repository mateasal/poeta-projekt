


Se földem, se házam nincsen, 

Egy pár kéz a tőkepénzem; 

Majd a szabadság harcában 

Egy öles föld lesz jutalmam; 

Ejh, elég lesz az nékem! 



Mit nevettek, ti gazdagok? 

Tán a honért csak ti haltok? 

Önző volt és lesz az ember, 

Haszon nélkül halni sem mer. 

S a halál nem hasznotok. 



Hej hogy épen a világban 

Az nem harcol, akinek van! 

Van ezüstötök, aranytok, 

S ha a fegyvert eldobjátok, 

Másutt is lehet hazátok. 



De a szegény, akinek nincs 

Hazájánál kedvesebb kincs; 

Ha elveszti s meg nem halna, 

Hiszitek -e, hogy találna 

Sírján kívül szebb hazára!?... 

