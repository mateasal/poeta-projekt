


Ledér pillangó a betelt vágy; 

Hálátlan és hamar feled. 

Sokszor tovább emlékezik rád, 

Ki hőn sovárgva egyszer meglát, 

S aztán - nem is szólhat veled... 



A tisztelet-disz, a babér 

A nép kezéből sokat ér. 

Kegyeleted, csodálatod, 

Szívedben hogyha nincs egyéb, 

Úgy érzem, mint a legnagyobb 

Szégyen, gyalázat bélyegét. 

Magasban, örök hó alatt 

Eper, se rózsa nem fakad. 

Adnál fejemre háló-sipkát, 

Adj papucsot, nem bánom, inkább; 

S ez átkozott nagy tiszteletről 

Örökre bár, feledkeznél el... 

Egy szekér borostyán nem ér föl 

Egy kis maroknyi szerelemmel. 

