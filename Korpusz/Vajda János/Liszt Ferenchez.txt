


Kit hord örök hír s diadal, 

Kiben szivünk ver s zeng a dal, 

Mit idő el nem öl: 

Honod, mely büszke rád s szeret - 

A Hunyadiak, Zrinyiek 

Hazája - üdvözöl! 



Légy büszke rá, és ne feledd: 

E föld, mely szülte bűszered, 

Hősök, csodák hona; 

E népnek, mely hord néma bút, 

És örömében sírni tud, 

Nincs párja, rokona. 



Ó, jer közénk, maradj velünk, 

Kik még hiszünk, még szeretünk, 

Bár reményünk - titok. 

Zengd te nekünk a csodadalt, 

Mit nem mondhatnak el szavak, 

Csak sejtnek milliók... 



Vagy ám ha mégysz - hí a világ - 

Vidd a haza határin át 

E nép hirét tova; 

A nép, melynek dalaiban 

Nagy, halhatatlan búja van, 

Nem halhat meg soha! 

