


Canam ecce hymnum in te, 

secretorum labyrinthe 

casta mentium libido, 

omnis ignoti cupido. 



Eburnea turris vitae 

nec debilibus invitae, 

periculum dulce tutis, 

fons aeternae juventutis. 



Tu peragrans nocte pampas 

in tenebris vera lampas, 

tu perustis sole Nubis 

lucis aestuosae nubis. 



Spes simul remotis oris 

desperati viatoris 

tu viae ducens ignarum, 

sola fax scientiarum. 



Artium tu sola mater, 

animus Thyiadis ater, 

magna silvarum securis, 

remedium certe curis. 



Omnis ignoti cupido, 

casta mentium libido, 

secretorum labyrinthe, 

ecce hymnum, hymnum in te! 

