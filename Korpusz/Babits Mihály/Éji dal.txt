


A téjszín léget elkeverte 

fekete borával az éj: 

lelkem ma, vágyak büszke lelke, 

megúnt szavakkal ne beszélj, 

húnyd be az ajkad, nyisd ki szárnyad, 

szabad szemeddel szerte nézz: 

ma messze szállnod 

nem nehéz. 



Mámorosan az éj borától 

szárnycsattogás legyen dalod: 

ki éjt iszik, a kéjre bátor, 

tenéked ez volt italod. 

Sokáig ittad, részegülhetsz, 

azért vagy mostan oly szabad: 

repülhetsz 

magad. 

