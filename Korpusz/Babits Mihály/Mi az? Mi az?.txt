


Mert valamit elveszítettem! 

Mi az? mi az? Már elfeledtem. 

A sorsmadár kering felettem: 

mi lenne ha eszembe jutna? 



Boldog vagyok, hogy elfeledtem. 

Ha gondolatom visszajutna 

a félve rejtett, régi utra, 

jaj, mivé lenne? hova futna? 



... Mi baj ha lelkem vére buggyan? 

Csak meg ne lássam, meg ne tudjam! 

Ha éjjel visszaálmodom, 



reggelre ujra elfelejtsem. 

Ha rátalálok az uton 

fölvegyem és megint elejtsem. 

