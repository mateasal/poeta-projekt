


Nem lovon, nem is úri bricskán, 

csak demokrátikus vasúton 

jöttél öcsém vén vármegyédből 

ahogy rendelte az alispán 

ahogy kivánta a miniszter 

elhagytad szép asszonyodat 

fölbumliztál mogorva István. 



Jöttél mint mezei hadak 

akiket virgonc csemetéik 

hajdan hószámra ríttanak 

míg ők Rákoson víttanak 

szittya fegyverükkel, a szóval - 

milyen Rákos hívott, öcsém? 

Mily véres kard vagy vész-irat? 

