


Sok embert ismerek, 

Ki önmagát legjobban szereti; 

De másnak ismét vannak kedvesi, 

Kiket magánál forróbban szeret, 

S ezeket sokszor mégis megbántja. 

Aztán megbánja, 

Hogy könnyeket facsart szeméből, 

Kinek egy vidám pillantatáért, 

Kinek egy mosolyáért 

A legszebb részt od'adná életéből. 

Ilyenkor tudja csak: mi a gyötrelem? 

Mik a keservek? 

És kéri szivét: repedj meg, oh szivem! 

És ez - büntetésül - nem reped meg. 

