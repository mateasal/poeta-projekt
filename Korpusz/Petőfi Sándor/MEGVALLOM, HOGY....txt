


Megvallom, hogy én az iskolában 

Rest tanúló voltam, szörnyü rest. 

Légy tanítóm, jó leányka, tőled 

Majd tanúlok édesörömest. 



S okvetetlen tőled kell tanulnom, 

Amit mostan tudni akarok, 

Nem tanulják azt az iskolában, 

Nem tudják azt a professzorok. 



Nos, leányka, lész -e hát tanítóm? 

Kell -e tőlem a professzorság? 

Azt szeretném én csak megtanulni: 

Mit tesz az a szó, hogy "boldogság "? 



Nem kerűl ám sok fáradságodba, 

Ne gondold; csak egy kis percig vársz... 

Szólnod sem kell... minek?... egy tekintet 

Mindent oly szépen megmagyaráz. 

