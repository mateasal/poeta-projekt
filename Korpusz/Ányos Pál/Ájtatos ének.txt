


Egyenlő szivességgel 

Áldgyuk Istent szolgájában, 

Kit tetéz dicsőséggel 

Az időnek utoljában; 

Boldog Lőrinc, te vagy ez, 

Kit szivünk titkon nevez. 



Melly buzgóság foglal el 

Ifjuságod zsengéjében! 

Nem jössz, de repüléssel 

Mész Szent Ferenc szerzetében, 

Ó szerencsés serénység! 

Melly fut, merre hiv az ég. 



Szentség példája lettél 

Szerzetednek örömére, 

Azért szélyt küldettettél 

Igaz hit hirdetésére, 

Itt mondhatták felőled, 

Hogy Isten szólt belőled. 



Olly buzgóság lelkesitt 

Apostoli tisztségedben, 

Minthogy az ég tüzesitt, 

Kiért égsz egész szivedben, 

Hogy mihelyt szavad hangoz, 

Száz annyi gyümölcsöt hoz. 



Részt vettél édes hazánk, 

Te is Lőrinc, oltalmából, 

Hogy Mustafa rohant ránk 

Vért szomjuhozó honából, 

Hadaink már rettegtek 

S Lőrinctől szivet vettek. 



Bizonyságok mezei 

Székesfehérvár várának, 

Hol pogányok ezrei 

Számlálhatatlan állának, 

Ha itt ég nem védelmez, 

Népünk egy talpig elvesz. 



Ugyde Lőrinc itt valál, 

S elől mész kereszt jelével 

Fut előled a halál 

Minden pogány erejével, 

Személyednek látása 

Török tábor romlása. 



Mennyi csuda segéltség 

Jő még Lőrinc kérésére! 

Pillantásban egészség 

Egy asszony rugó erére, 

Mellyet szerencsétlenül 

Borbély vágott keresztül. 



Más, ki rákot érezte 

Tüzesedni ki mellyéből, 

Csak Lőrincet nevezte 

S mingyárt kigyógyul sebéből 

Nem emberi erő ez, 

Mit Lőrinc érdeme tesz. 



Illyen dicsőségednek, 

Lőrinc, zengjük méltóságát, 

Terjeszd segéltségednek 

Reánk is hathatóságát, 

Testi, lelki sebeinket 

Látván, gyógyitts bennünket. 



S mint Fehérvár tájékán 

Meggyőzted ellenségünket, 

Ugy lelkünk nagy csatáján 

Segéltsd erőtlenségünket, 

Hogy a véglehellések 

Legyenek szerencsések. 



Áldassál egy Istenség, 

Ki három vagy személyedben, 

Tied minden dicsőség 

E roppant teremtésedben. 

Tisztelvén szenteidet, 

Nyerjük el kegyelmidet. 

