


Álljunk meg pajtásom a vidám térségen, 

Mert nincs jobb legelő egész mezőségen. 



Reábir tanácsod: látom diszességét, 

Látom mint mutattya a fünek bővségét. 

De nemcsak nyájunknak lehet itt élelme, 

Ahol gyönyörködik emberi sziv s elme. 



Ugy van, Melibeus. Dicsérem lelkedet, 

Hogy illy szent mulatság töltheti kedvedet, 

Tellyes gyönyörüség ezeket szemlélni, 

Ezekkel minden nap társolkodni s élni. 



Amit a szerencse tőlünk megtagadott, 

Midőn uri s gazdag sorsból kiragadott, 

Szives akarattal nékie engedem, 

S pásztori ügyömet könnyen elszenvedem. 



Melly méltóságosok gondolkodásaid, 

Szerencsét tapodó fontos mondásaid. 



Dehogy is tehetnék egyéb itéletet, 

Midőn alacsonnak tartok olly életet, 

Mellyben az álöröm s festett barátságok 

Uralkodnak, s gyakran vétkes vigasságok. 

Hadgyuk el azomban erről beszédünket, 

Közölhettyük máskor érzékenységünket, 

Más tiszte vagyon ma pásztori sipunknak, 

S vigabb áldozat kell felkelő napunknak. 



Vallyon melly tekéntet széditti sipodat, 

Hogy megmásold kezdett ékesszóllásodat? 



Csodálom, Tytirus, rendes kérdésedet, 

Mellybe látom fogyó emlékezetedet. 

Ösméred Alexist, szives barátunkat, 

Ki méltán elvárja ma áldozatunkat? 



Áh! hogyne ösmérném megbizott hivemet, 

Kivel egy tarsolból eszem kenyeremet, 

S vallyon mi kötelez ma tiszteletére? 

Vagy mi visz Alexis emlékezetére? 



Nevenapját üli, ünnepli és tartya, 

Jó szivü pásztorok társa és baráttya. 



Barátom, mit mondasz? 



Hidd el szavaimat. 



Áldlak, hogy ébreszted indulataimat! 

Éjtszakát hajittó napnak fényessége, 

Mellyet kezd szemlélni földünk kereksége! 

Látom különösen ragyogni utadat, 

Elhagyván sötétes Hesperus kutadat. 

Üdvöz légy! s ezerszer áldalak tégedet, 

Sipomnak hangjával tisztelem képedet, 

Hogy Alexisunknak ünnepét hordozod, 

S ma fényességedet nékie áldozod. 

Kérlek, még ezerszer illy világossággal, 

Illy szerencsés, áldott s diszes méltósággal 

Térj vissza! Vigadgyál pásztori karunkkal, 

S engedd hosszas éltünk legyen barátunkkal! 



Pán, e vidám erdő s térség istensége, 

Kitől fünek, fának van elevensége, 

Áldd meg Alexisnek szép korral életét, 

Kinek ma füzettyük méltó tiszteletét! 



Ne késsünk már tovább indulatainkkal, 

Jőjj, öleljük inkább szives karjainkkal! 



Megállj egy kevéssé, még kunyhómba megyek, 

Hogy egy fehér sajtot tarsolomba tegyek. 

Kis ajándékomat talán elfogadgya, 

Mert egy hiv baráttya igaz szivből adgya. 



Csak frissen ------------------------------------------ 

--------------------------------------------------------- 

