


Éljen mái társaságunk, 

Igaz magyar barátságunk! 

Nem bántódik meg igy Isten, sem ember: 

Aki pedig ezt irigyli, gazember. 



Győznénk mi azt megfontolni, 

Mit fognak mások gondolni! 

Mig azok holmit felszednek orrokra, 

Mi azonban hiven iszunk, truccokra. 



Ime, melly jó a barátság! 

Nincs e földön más boldogság. 

Ezzel életünk terheit enyhittyük, 

Tréfát tréfával felváltyuk, nevettyük. 



Távozz tőlünk képmutatás, 

Policia, pallérozás; 

Takarodgyál foszlánkosok közibe, 

Akiknek születtél ravasz szivébe! 



Nem tud a magyar sziv ahhoz, 

Mert hivség illik bajszához! 

Nosza, pajtás! pederjük meg, s vigadgyunk; 

Lesz még idő, hogy a buról aggódgyunk. 

