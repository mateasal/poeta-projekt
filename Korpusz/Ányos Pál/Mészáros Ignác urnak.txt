


Utánnod sohajtok Buda bércekéről, 

Hol fárodt Muzsáim Gellért tetejéről 

Nyögve énekelnek Lajos esetéről, 

Kinek most ciprusok nőnek teteméről! 



Nálunk már Minerva ledőlt könyökére, 

S feltette borostyán ágát bölcs fejére; 

Küldi tanitványit honnyok nézésére, 

Házát bagolyának bizván őrzésére. 



Te azonban arany kerted árnyékában, 

Izzadt fővel sétálsz Ceres udvarában; 

Gyönyörködsz szérüdön asztagid számában, 

Kik mint tornyok állnak Babilon várában. 



Tudom, most Márónak mezei sipjával 

Köszöntöd a napot piros sugarával, 

Melly reád mosolyog, s kegyes orcájával 

Áldgya udvarodat a bővség szarvával. 



Néha pedig elmész Párizs vidékére, 

Hol Sándor esküdött Kártigám szivére; 

Nevetve tekéngetsz éltek esetére, 

Mellyet a szerencse hányt, vetett kedvére. 

