


Magyarok Asszonya! 

Tekints elhagyatott birodalmadra: 

Nincs másban oltalmunk, 

Csak tebenned bizunk 

Mi árva magyaraid: 

Szemléljed ügyünket, gyászos ügyünket, 

Ne hadd, hogy elnyomják magyar nevünket! 



Angyali koronánk 

Az ég kegyelméből szállott le hozzánk: 

E drága kincsünket, 

S véle nemzetünket 

István néked áldozta: 

Most örökségedet, örökségedet, 

El akarják vonni tőled, népedet! 



Ne nézd büneinket, 

Hanem hozzád buzgó s hiv őseinket. 

Sok verejtékekkel, 

Ah! mennyi vérekkel, 

Nedvesültek mezeink: 

Őérettek szánny meg, szánny meg bennünket, 

Vedd el: mi is néked áldgyuk szivünket. 

