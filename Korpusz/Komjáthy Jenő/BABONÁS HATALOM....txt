


Babonás hatalom járma alatt 

Nyög a földön érzés, gondolat. 

Szakadozva, csonka alakban 

Jelenik meg a láthatatlan. 

Töredezve, ferde tükörben 

Jelenik meg a pipogya rögben 

Az Isten. 



Rokonát a rokon nem leli föl, 

Örökös a magány, nem veri föl 

Zeneszóval a vidám, igazi testvér, 

Csak az árnyat ölelte, aki eszmél; 

Hiába ver a szíve sebesebben: 

Töredék marad a földön, esetlen 

A Szellem. 



Gyönyörű, de fátyolozottan 

Jelenik meg a lenge sorokban; 

Sanyarú, szomorú, sorsa enyészet; 

S ah, vérbe fürösztve ér kora véget, 

Az okát hiába keresném, 

E siralomvölgybe keresztjén 

Az Eszmény. 

