


A boldogság mi? Önfelejtés, 

Örvény fölött mosolygva lejtés. 



A boldogság mi? Nyugalom, 

Virágos, enyhe sírhalom. 



A boldogság mi? Szép önösség, 

Hideg sugárod, büszke fönnség! 



A boldogság mi? Hatalom, 

Gőg a kényúri homlokon. 



A boldogság mi? Röpke mámor 

Az élvek légi poharából. 



A boldogság mi? Szerelem, 

Mely üdvözít, mert végtelen. 



A boldogság mi? Összehangzat, 

Fájdalmak szülte égi magzat. 



A boldogság mi? Győzelem 

A kínokon, az életen. 

