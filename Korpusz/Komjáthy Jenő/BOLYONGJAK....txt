


Bolyongjak elhagyottan, árván, 

Dobjon mindenki rám követ! 

Nem bánom én, akármi vár rám, 

Amit a végzet hoz: jöhet. 



Hadd ünnepeljen vérszopó gazt 

A nép, mely még most gyáva rab, 

Megnyugszom, hisz nem tudja ő azt, 

Hogy lelkem fényes, mint a nap. 



Boruljon életemre átok, 

Mint nemes ércre a salak, 

Raboljátok ki a világot: 

Csak téged, Isten, lássalak! 



Bár reszkető, sovány kezembe 

Nyomjátok a koldusbotot, 

Szememből büszke fény lövellne, 

Mert boldog én és dús vagyok. 



Csak árnyamat dúlhatja szégyen, 

A fényt magammal hordozom, 

Szivembe van beírva mélyen 

A boldogság, a hatalom. 



Csak rajta hát, üssétek árnyam, 

Civódjatok a hűlt nyomon! 

Én azalatt, kibontva szárnyam, 

Repűlök égi tájakon. 



Kit ti szerettek, meg van ölve; 

Üldözzetek, mit bánom én! 

Az eszmehon enyém örökre, 

Enyém a hatalom, a fény! 

