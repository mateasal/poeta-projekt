


Hol vagyok, ó, iszonyok atyja? 

Mi reszket a mélybe, mi retteg? 

Ez a halál fuvalatja! 

Tán élve a sírba temettek? 

Hótakaró a szemfödelen, 

Alszik az élet lelke velem, 

Ah, ez az élet tele, halál! 

Ah, ide tettek, 

Élve temettek 

A hó alá! 



Hol vagyok, ó, végzet irója? 

Mi suttog a mélybe, mi mozdul? 

Hol van, aki lelkemet ója 

A vésztül, az éjtül, a rossztul? 

Vérem a hóban szerteomol, 

Bennem a léttűz ős heve forr, 

S bennem az élő hit szava szól: 

Élek, ó, élek! 

S föltör az élet 

A hó alól. 



Élő vagyok, a sírban is érzem, 

Siromba a lét napja világol, 

E szív sose hal meg egészen, 

Mert benne az üdv szelleme lángol, 

Hiába borul rám puszta avar, 

És az irigy hant hiába takar, 

Nem töri lényem össze halál; 

El nem temetnek, 

Hiába tesznek 

A hó alá. 

