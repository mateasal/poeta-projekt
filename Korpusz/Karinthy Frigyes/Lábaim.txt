


Mily vörösek, mint égő rubinok 

És sárgák néha; harsogó topáz. 

Hidegbe félve, kéken kéklenek 

És a halál háttérben orgonáz. 



A rémület most zöld opál-szoba, 

Rohadt agyamban szűköl és gütyög 

Fekte sávok közt a sárga hold 

S kacag a zöldszemű Rém: a Bütyök. 



Néha emelem, néha leteszem, 

Néha leveszem, néha ráhúzom, 

De többször leteszem, mint emelem 

És többször rajthagyom, mint lehúzom. 



Szegény, nehéz, bús lábak néha 

Borzadva révedek felétek 

Ha föllázadnátok egy éjjel 

S amikor alszom: megfürdenétek. 

