


Szélhárfa a költő keble, ha 

Némán, magába zárva áll, 

Sok szép daleszme szunnyadozva, 

Mint a virág bimbója vár. 



S ha illatos szél lenge csókja 

Hoz rája rózsalevelet, 

Megcsendűl ím a hárfa hangja 

És zeng édes lágy éneket. 



Ha jő az ősz fagyos szelével 

És sárga lombot hord legott, 

Gyászos rokonság érzetében 

A hárfa húr is felzokog. 



De hogy ha Istennek haragja 

Viharzik a szent hon felett, 

Mi hárfa volt, most vész harangja 

És felsikolt és megreped. 

