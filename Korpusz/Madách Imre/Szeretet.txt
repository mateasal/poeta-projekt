


Szerettem őt! miként szeretni nem tud 

A pór tömeg, borús körűletén! - 

Mint egy tavaszt a sorvadó virágcsa 

Oly istenülve, s hűn szerettem én. 



Mint honni-jog, hazánknak bajnokára 

Mosolyga rám szerelmi csillagom, 

Kiszállni érte egy világ csatára 

Kivívni, vagy nyugodni síromon. 



De hajh, lezúzva állnak érzeményim 

Agg cser gyanánt a puszta sír felett, 

S lefosztva ágitól körültekinti 

A nagyszerű borús enyészetet. 



S mi boldog az, ki sírvederben bírja 

A hajdan úgy imádott hamvakat! 

Ki térdepelve hantja gyász mohában 

Szeretheti az elraboltakat. 



Ki túl reményl e földi szenvedésen, 

S a kedves szellem lengi még körűl: 

Ki még reménylhet egy jövő tavaszban, 

S imái közt a síron is örűl! 



Ah, ám nékem e vigaszok hiányznak 

Nem orzta ég el mit szerettem én, 

S a megcsalott szív érzi csak keservem, 

Isten veled; szerelm! hit! és remény! 

