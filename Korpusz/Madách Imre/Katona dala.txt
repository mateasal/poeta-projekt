


Indulóra pörg a dob, szól 

A harsona. 

El hát innen más vidékre, 

Fel katona! 

Úgy tekintsék itt a lányok, 

Hogy mindnyájan 

Egytől-egyig elhullottunk 

A csatában. 

Nékik is jobb, nincs költségük 

Fátyolokra, 

Nekünk is jobb, mert miénk még 

Ez az óra. 

A jövőben a halál már 

Ránk köszönthet, 

El ne sírjuk hát hiába 

Ezt a percet. 

Hisz azért van minden tájnak 

Tán virága 

Hogy bárhol pihen a bajnok 

Ott találja. 

S hol számára a dicsőség 

Majd ágyat vet, 

Ottan is virágszál álljon 

Ágya mellett. 

