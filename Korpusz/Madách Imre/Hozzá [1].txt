


Ha néha ilyes szót kockáztatok: 

Hívebb barátod nincs mint én vagyok, 

Kétes mosoly leng ajkadon, - talán 

Szokásos bóknak nézed azt csupán. 



De nem, de nem, te szómat elhiszed, 

Tudod, hogy aki ismer, az szeret. 

Szived talán inkább attól remeg, 

Hogy több barátságnál, mit érezek. 



Azt kémleled, ha néha mosolyogsz, 

És az eredmény tán haragba hoz. 

Elszenvedem. - Kivánd, és meghalok, 

Vagy ami nehezebb még, hallgatok, 

Kívánjad, és kerüllek tégedet, 

Csak azt ne mondd, hogy ne szeresselek! 

