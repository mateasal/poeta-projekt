


Élnem vagy halnom egy, 

Amott a kő 

Felettem: itt rideg, 

S kegyetlen ő! 



Lesír az ég keserve 

Egy boldogabb tavaszt, 

Dicső virágba hozva 

Borús könyárja azt! 



Keservem árja hozza, 

A dalt szüm éjjelén; 

E dal, sirom virága, 

S ölébe nyugszom én. 



Szeretlek! és ezen 

Haragszol - óh, ne tedd! 

A nap kegyessen ád 

Körének életet! 



Lepkének irsz le? az vagyok: 

Nyaram szemed nekem; 

Te mégy, s örök sirokba fúl 

Utánad életem. 



Urunk, az embereknek életükre 

Ezernyi vészt viharba külde bár, 

S ez élet oly rövid s borús terére 

Csapásinak nehéz seregje száll: 



Könyrűle mégis, és malasztja gyújta 

Szivünkben két oly égi szent tüzet, 

Mely életünkre új édent deríte, 

A szép remény ez, és emlékezet! 



Győz a borús téren rabokat letiporva a zsarnok! 

Átkozzák ezeren, s szíve a fénybe rideg: 

Fegyvered oly gyöngéd, s mi erős letiporni az ellent 

Téged imádva, ha a lánciban égre talál 

