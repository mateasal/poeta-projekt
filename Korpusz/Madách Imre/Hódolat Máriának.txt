


Neked szentelt ifjú szívem 

Minden vágyat, szerelmet, 

Te a nap, én meg a fűszál, 

Mely nyíló általad lett. 



Fogadd el, lányka, szívesen 

Mit szellemed teremte, 

Minden fűszálnak nyílnia 

A nap is megengedte. 



És bár egy-egy életsugárt 

Lövel minden virágra, 

Nem ég kevésbbé fényesen 

Ragyogó koronája, 



Nem mondom én se, hogy szeress, 

Csak adj sugárt, hogy éljek, 

S neked virágként illatot, 

Színt, harmatot szenteljek. 

