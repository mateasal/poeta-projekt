


Isten veled, te szép világ határa! 

Én szebb hazába, jobba távozom; 

Hol megtörik a sors nehéz dagálya, 

Hol őt örök szerelmbe birhatom! 



Isten veled, te nagy világ határa! 

Köröd nekem egy néma puszta sír; 

Hol az enyészet gyászos éjjelében 

Nincs egy virág sorvadt keblének ír. 



Hol elhagyatva zúg a messze légbe 

Letört szivemnek gyászos éneke, 

És énekemnek mindenik szavával, 

El-elreped szivem egy érzete. 



Hol szent reményink lámpaként ragyognak, 

S a lámpa fénye csak halálra hull, 

Amíg kiégve végső szikrajával, 

Szivünk egére síri éj borúl! 



Isten veled te bús világ határa, 

Határodon dacol az érzelem! 

Mely véghetetlen, mint az ég hatalma: 

Mint az élet, túl e földteren. 



Az ég szemének kék szinét sugárza, 

Isten veled te bús világ határ! 

Amott sugárzik a remény világa, 

Ott engemet egy édesb sors talál. 

