


Díszes leánysereg között 

Áll egy kicsiny leány, 

Fél gyermek, oly igénytelen 

És olyan halavány. 



Tán azt hiszi, hogy őtet ott 

Még észre sem veszik? 

Megmondjam -e, kitárjam -e 

Szívem reményeit? 



De hátha meg nem értene, 

S tanít szeretni bár, 

Még nem tanúl és szíve csak 

Gyermekjátékra jár. 



Inkább szó nélkül küldöm el 

E kis füzért neki, 

A nap csókjától égnek úgy 

Lengőke kelyhei. 



Hahogy megérti azokat, 

Úgy engem is megért 

S hervadni látom estve majd 

Hó keblén a füzért. 



Ha meg nem ért, füzérem úgy 

Játékul lesz neki, 

És én megnyugszom abban is, 

Ha örvendezteti. 

