


Ha mord borúba fúl a nap 

Lehúnyva gyász egén; 

Setét enyészet áll elő 

E földnek éjjelén! 



Kiholt az élet, és gyönyör 

Vidító éneke, 

S a hervadó világi kör, 

Gyászolva bús bele. 



S ha elborult szüm éjjelén 

Kiholt az éltsugár, 

Ha szűmben érztem egy sötét 

Temetkezést talál: 



Dalom reménye elrezeg, 

S dalomba fájdalom; 

Egy elveszett tavasz felett 

A néma sírokon! 



A föld tavassza visszatér, 

S ujúlva oly dicső! 

Éltem tavassza nem derűl 

Rideg örökre ő! 



Szivem virágit nem hozá 

Az éltető tavasz! 

Keservem árja hullt reá, 

A sír virága az. 

