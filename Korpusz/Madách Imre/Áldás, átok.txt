


Mosolyg az ég! mosolya éltető, 

Imádja azt az ébredő világ! 

Feléje nyujtja lenge könnyeit, 

Tavasz fuvalmban, mindenik virág. 



Imám is égbe száll; ha az mosolyg 

Bus életemnek kínos útjain! 

S az ég mosolya bánatomra száll, 

Dicső szemének kék sugárain! 



Üvölt az ég, lesujtva átkait, 

Borúba fúl a néma láthatár, 

S a tar mezők lesorvadott körén: 

Körülrepűl a sárguló halál! 



S borzalmiban zajos imát kiván, 

A föld üvöltve zúgja azt felé, 

S imát rebeg szivemnek érzete, 

Szemének, az ha üdvöm elvevé. 

