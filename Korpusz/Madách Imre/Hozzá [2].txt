


Messze, messze, el tetőled 

Égi bájú ideál, 

Messze ott a vad magányba 

Képed engem nem talál. 



És körömbe puszta csend ül, 

És fölöttem a szabad, 

Mindenütt a szent természet 

Él, virúl, az ég alatt. 



Ah, de őt ki nem kerültem 

Itt van égi temploma, 

Ő ad éltet, ő lehel bájt 

A tavasz virágira. 



Őt imádom az egeknek 

Kék sugáru tükörén, 

Őt a szent tavasz derűje 

Rózsalepte reggelén. 



Szép szemében az Olympot 

Orzva láttam ékivel, 

Melyben istenült mosolyba 

Egy meny élve vesztegel. 



Ajka nyilladó körébe 

Egy világ hajnalja kél, 

Arca bájoló sugárin 

Szent tavasz virága él. 



Lépte mint zephir fuvalma 

Ott a rózsa kelheken, 

Hangja csattogány nyögése, 

Illatos szent berkeken. 



Keble mint Dianna szobra 

Oly magasztos, oly fehér, 

Ah, s imám e kőszobortól 

Enyhe érztet sohse nyér. 

