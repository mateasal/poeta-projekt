


Álmodtam egykoron dicső 

S mi égi álmokat! 

Mivel sugárzva akkoron 

Mosolygni láttalak. 



Felébredék, s hogy esdtem én 

Ez álmot újra haj! 

Nem ült szivembe bú, keserv, 

Se vészt hozó sohaj. - 



Az álom újra eljöve, 

S űdvöt hozott nekem, 

Öröknek esdtem álmomat 

Öröknek édenem. 



De elrepült, s orozva áll 

E szűnek édene! 

Keblem keserve tengerén 

Reményt se lelhete. 



S az álmot esdem ujonnan, 

Hogy az örök legyen, 

S nyugalmat ott találjak én 

A bús enyészeten. 

