


Mondod, lány, hogy bizony már 

Sokszor valék szerelmes, 

S hűségi esküvésem - 

Hogy is mondjam ki? - kétes. 

De nézd, mi sok csillag hull 

Le, és egy sem hibázik; 

Szívemben is az érzés 

Egész teljben virágzik. - 

Ami lehullt, leányka, 

Nem volt valódi csillag, 

S engem sajnálj meg inkább, 

Hogy hittem egykor annak. - 

Ha érzed, hogy valódi 

Csillag vagy, drága lélek, 

Nem hullsz le szűm egéről - 

S én mégis féltve féltlek. 

