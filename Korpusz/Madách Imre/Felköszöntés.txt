


Férfiakkal harcra szállni, 

A síkon bátran megállni, 

Ez legyen dicsőségünk. 

Ámde hogy majd győzni bírjunk, 

Kell hogy légyen kikkel vívnunk, 

Éljen hát ellenségünk! 



Lánykákkal szelíden bánni 

És velök jóban maradni, 

Ez legyen az örömünk. 

S hogy minél előbb megérjük, 

Megcsókoljuk, átöleljük, 

Éljen akit szeretünk! 



Kit gyülölni senki sem bír 

Az után szerető sem sír, 

S szerető csak kell nékünk. 

Hogy becsüljük a csók mézét, 

Ismernünk kell a lét mérgét, 

Éljen hát ellenségünk! 



Egyet még és el a borral, 

Nem látjátok-é mámorral 

Úgyis hogy megtelt fejünk? 

Bornál erősebb a szép szem, 

Barna kis lány érzem, érzem - - 

Éljen akit szeretünk! 

