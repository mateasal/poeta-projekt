


A költőnek boldogsága 

Hogy szerelmét eldanolja, 

S a könny mely hull énekére 

Harmat szívének sebére. 

De a lánynak, de a lánynak 

Szenvedni kell csak magának, 

Lopva törli a könnyét le, 

Hogy kínzója meg ne sejtse; 

Gúnyának lenne csak tárgya 

S más boldogabb hiúsága. 

Virágot hát a fejemre, 

Óh mosolygás, jöszte, jöszte! 

Fedd rózsával a keservet, 

Míg találok csendet, enyhet 

Éjjelén a sírfenéknek - 

S majd ha visznek a legények, 

Mondják: "Víg lány volt, kár érte." 

Nem tudják, hogy megtört keble. 

