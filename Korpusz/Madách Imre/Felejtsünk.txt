


Ha a végzet rendelte, hogy soha 

Már egymáséi úgyis nem leszünk. 

Nincsen más hátra, mint a végbucsú, 

Aztán mindent, mindent felejtenünk. 



Mit nézzük az üdvöt, melyet biránk, 

S örökre már lezárva ajtaja? 

Bukott angyalnak is, hogy nem feledt. 

A kárhozat sorsában az vala. 



Ládd, a világ naptára oly rövid, 

Három nap az örökhüségi szó, 

S egy ember bukta, csak míg újiság, 

Legfeljebb szűtlen élcre hogyha jó. 



Óh, a világtól majd tanulsz te is, 

Jó annak, aki tud felejteni, 

Kevés öröm az, amit elveszít, 

És mennyivel kevesbek könnyei. 



Én is tanullak majd felejteni, 

S tanúlom végig teljes éltemen, 

Míg síratatlan puszta sír alatt 

Tán megtudom, mit kell felejtenem. 

