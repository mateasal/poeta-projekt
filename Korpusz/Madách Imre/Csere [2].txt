


Jár a pásztor andalogva, 

Jár danolva érzetét; 

Mig rebegve visszazengi 

A vadon bús énekét. 



S jő a tévedett juhocska, 

És ijedve meg-megáll; 

Lejtve jő nyomába Lenke 

Széttekint, de nem talál. 



" Jaj legény! mi bú talála 

Szép juhom ma elveszett. 

Add meg őt, ha föltalálod, 

Ég fizesse tettedet !" 



" Itt juhod, vegyed leányka, 

És jutalmat ád az ég? 

Lenke! Lenke! nékem az csak 

Kék szemed sugárin ég. 



Ám de veszté érzeményem 

Is, Leányka! csendemet, 

És cserélni egyet egyre 

Kell, juhodra - szívedet." 

