


Jössz, mint Athena, lángszemekkel, 

Jössz barnán kéklő hajfürtökkel, 

Mint a Reménység angyala: 

Igy tűn fel csendes kellemében, 

A zöld bokornak enyhelyében 

Árnyéklott viola. 



Intesz a Múzsa kedvesének 

S ím leng feléd a bájos ének 

Olympi lantnak húrjain. 

Ha lantom kebled isteníti, 

Tekinteted dalom hevíti, 

Mosolygván hangjain. 



Kiszállunk a vad nép köréből, 

S szedvén a gráciák kezéből 

Nem hervadó virágokat, 

Bennünk a szépnek hű szerelme, 

Viruló csend és józan elme 

Veszik lakásokat. 

