


Hol a virány, amelyet gondolok? 

Hol a leány, kiért e szív dobog? 

Virány, szent halmain hogy nyugodjam én; 

Leány, hogy lángba szálljak kebelén. 



Tovább, tovább! ím hervadt a virány, 

S fojtó keservben olvad a leány; 

Virány a lyánynak búján hervadoz, 

Leányra bút, ah, hűtlen kedves hoz. 



Leány, leány, még lángot nem cserél 

Ki egy más ölében szép órákat él; 

S ha bánatodtól hervad a határ, 

A víg szerelmes tőled majd mit vár? 



Szerelmet a leánytól várj, ha sír, 

Ki könnyben olvad, lángzó szívet bír, 

S ha kedves hűven rámosolygva jő, 

Mint nyári nap, vígságra támad ő. 

