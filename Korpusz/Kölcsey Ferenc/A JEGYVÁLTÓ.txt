


Vedd e gyűrűt reszkető kezemből, 

Vedd e csókban forró lelkemet, 

Néked minden órát életemből, 

Érted vérözönnel szívemet! 

Téged fognak által karjaim? 

Ah, te -e, keblemnek ideálja, 

Mely gyakran mint nyári est homálya 

Messze lengett szél fuvalmain? 



Merre, merre lángoló hevemben? 

Honnan, honnan ó nem földi kény? 

Mért e reszkető könyű szememben? 

Mért ez édes órán új remény? 

Bájos arcod, százszor boldog álom, 

A multban s jövőben nem találom; 

Holtan fekszem -e lágy karodon, 

Vagy merengek hő hullámidon? 



Tündér kárpitot vonnak fölettem 

Hű szerelmünk nyájas isteni, 

Érzem őket hűsen lengeni, 

S égi szcénák tűnnek fel mellettem. 

Mirtuszlombjaimnak enyhelyében 

Én a választott, a boldog én, 

Öszveomlom a kény érzetében, 

S égek Armídámnak [ 9] kebelén. 

