


Zeng hazát és zeng szerelmet, 

Magyar hű nép, a lant; 

Ó ne bánd, ha lágy hangjátol 

Szíved meg-megdobbant! 

És ne bánd, ha lágy hangjátol 

Szívedre bánat gyűl; 

Mélyen az tekint magába, 

Ki bús érzésben űl. 



Jer, borúlj el csendes órán, 

Múltról jövőig hass; 

Vágyva pillants föl, magasra: 

Mint naphoz küzdő sas. 

Vágyva pillants föl, magasra, 

Im itt, ami fenntart: 

Könny a szemben, láng a mellben, 

S a kézben ősi kard! 

