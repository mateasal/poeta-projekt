


Búsan csörög a lomb, 

Mert fú szél; 

Sűrűn dobog e szív, 

Mert búm kél. 

Kárpát kebeléből 

A szél fú; 

Tőled szerelem jön ez éjjeli bú. 



Lyány sziklakemény, lyány 

Csillagszép, 

Nem látod -e kínom, 

Mely dúl s tép? 

Nem szánod -e kínom, 

Mely tép s dúl, 

S felforrva szememben ez arcra lehull? 



Hajh rózsa, piroslik 

Lángorcád, 

Jer, könnye szememnek 

Forrjon rád! 

Hervadva hevétől, 

Mely áltfut, 

Majd adsz temetőmre halottkoszorút! 

