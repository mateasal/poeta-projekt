


Vész ébred, üvölt az éjjeli szél, 

Házból az anyácska remegve kikél, 

S karján csecsemővel ide s tova jár. 

" Kebled csupa fagy; 

Oly néma, sötét vagy! 

Szép gyermekem alszol -e már ?" 



És alszik örökre, szíve körűl 

Vérhabja sebének halálosan űl; 

Sirt váj az anyácska, de melle szorong. 

" Kész néked az ágy; 

Ott fájdalom elhágy, 

Hol végtelen álma borong." 



Zöld lombok alatta, fenn puha hant; 

Zúg a temetésre halotti harang, 

Vad dörgeteg hangja borúlat egén, 

S villám tüze gyúl 

Bús fáklya világúl: 

Irtózatos ünnepi fény. 



Már éji siralma kelni nem int; 

Menj, térj anya vissza, pihenj le megint, 

S borzadva ha érzed az éj közepét, 

Dúlt álmok után, 

Kísérteti órán 

Száll gyermeked árnya feléd. 

