


Pompás tolla a szép pávának! 

Melynek oly sokféle színe 

Van, mint az ég fényes napjának, 

Milyen vagy te? 



Zöld vagy-é? vagy miként Dafnének 

Aranyszínű hajszálai? 

Vagy mint az esthajnal tüzének 

Sugárai? 



Képe vagy a színes világnak 

Sokszínű ragyogásoddal, 

Képe az állhatatlanságnak, 

Oh pompás toll! 



Szép vagy mégis, és szépségednek 

Neveltetnek kellemei 

Amint vegyíttetnek fényednek 

Sok színei. 



Főképp egy folt, mely közepébe 

Szálaidnak fényeskedik, 

És gyengén kékellő szinébe 

Büszkélkedik, 



Mikor reményt képző szinével 

Én felém talál fényleni, 

Mintha Dafnét látnám kék szemével 

Tündökleni, 



Kellemeit rezgő fényének 

Oly nagyon azért kedvelem, 

Mert mosolygó szemét Dafnének 

Bennek lelem. 

