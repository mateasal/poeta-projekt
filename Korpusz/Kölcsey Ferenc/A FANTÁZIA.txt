


Boríts el édes álmaiddal, 

Szép hölgy, arany Fantázia! 

Rengetvén gyönge karjaiddal, 

Mint Ámorát Idália. 

Bükkjeimnek biztos éjjelében 

Érzem balzsamlehelleted, 

S a fülmiléknek énekében 

Szól hozzám bájos zengzeted. 



Kebledben andalogva bírom 

Ismét lyánykám szerelmeit, 

Kebledben andalogva sírom 

Vesztésem néma könnyeit. 

Váltó örömnek s fájdalomnak 

Igy olvadván érzésiben, 

A bánatok kevésbé nyomnak, 

S a szűk öröm szentté leszen. 



Tekintetem hat a jövőre, 

S lehullnak a kék kárpitok, 

Merengve néz a múlt időre, 

S újabb lángokra lobbanok. 

A szűk jelenlét szétröpíti 

Kevés búját örömivel, 

Ösvényimet virág teríti, 

A balszerencsét szép lepel. 



Így él a szilfné fellegében 

Rengvén zefír hűs szárnyain, 

Leszáll, s szent berkek éjjelében 

Kedvesnek olvad karjain, 

Így él a lepke rózsaszájjal 

Csókolván Flóra kedvesét, 

S szerelme ölében égi bájjal 

Leéli boldog életét. 

