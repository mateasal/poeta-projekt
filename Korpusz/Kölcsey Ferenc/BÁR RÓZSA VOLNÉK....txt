


Bár rózsa volnék, szép leány, 

Hogy elvirítva kebleden 

Lelnék magamnak büszke sírt! 

S o, bár lehetnék esti szellő, 

Hogy édes ajkad bíborán 

Szedhetnék balzsamcsókokat! 



Itt állok félénk messzeségben; 

S mint bércein Endymion 

Sohajt a csillagokra fel, 

Hová röpűlni szárnya nincs: 

Némán sohajtozom feléd. 



Ölelni vágy e kar, de fél, 

Vágy ajkam ajkadon remegni, 

De tilt komoly pillantatod. 

Menj lángtekintet, ah röpűlj, 

Röpűlj felé hév gondolat, 

Tinéktek utat semmi nem zár. 

