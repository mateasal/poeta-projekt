


Minden virágát életemnek, 

Melyet még sorsom nyújtogat, 

Vidám vagy gyászló szín alatt, 

Örömimnek vagy keservemnek, 

Barátság s Szerelem, 

Tinéktek szentelem. 



Minden virágát életemnek 

Vígan fűzöm hajam körűl, 

Az ég borong és felderűl, 

S tavasszal új rózsák teremnek, 

Barátság s Szerelem 

Míg ti laktok velem. 



Minden virágát életemnek 

Hervasztja sírom egykoron, 

S túl földi kényen s bánaton 

Ott szent nyugalmát enyhelyemnek 

Barátság s Szerelem 

Karjaitokban lelem. 

