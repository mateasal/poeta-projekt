


Hervadsz, hervadsz 

Szerelem rózsája, 

Isten hozzád 

Keblem hű lyánykája! 

Omlik a hab, 

Omlik könyhullásom; 

Kél a szellő, 

S költi sohajtásom. 



Partot a hab, 

Bút mos könyhullásod; 

Enyh a szellő, 

S enyhűl sohajtásod; 

Hagyd hervadjon 

Szerelem rózsája, 

Nyíl hajnalkor 

Remény violája. 



Hervadsz, hervadsz 

Szerelem rózsája! 

Nem kell nékem 

Remény violája; 

Újjaim csak 

Nefelejcset szednek 

Bús estvéjén 

Bús emlékezetnek. 

