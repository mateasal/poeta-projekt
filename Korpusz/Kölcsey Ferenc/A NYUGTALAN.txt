


Lobogtattam vitorlámat, 

Szélnek engedém sajkámat, 

Jobb szerencse kebelén 

Nyúgalmat hogy leljek én. 



Csolnakom vész dörgésében, 

S gyönge szellő lengzetében, 

Sziklák közt, s zöld part megett 

Majd sülyedt, majd lebegett. 



S távol tenger sík tükréből, 

Messzeföld narancsberkéből 

Nyúgalom nem szállt hozzám: 

S sorsom búsan átkozám. 



Bódult! zenge az fennlakában, 

Amit kergetsz így hiában, 

- Nyisd fel tennen kebeled - 

Légy bölcs, - s ottan felleled. 

