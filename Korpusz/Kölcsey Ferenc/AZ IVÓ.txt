


Hallottad -e a fülmilének 

Lombjain miként foly bájos ének, 

Míg hűsen esti szél kereng? 

S ha fészkében a gerlicének 

Hű pár nyögdellő csókja leng, 

Érezni tudsz -e gerjedelmet? 

Daloltam én is, ah, szerelmet, 

Mint fülmilének dalja zeng, 

S csókoltam én is hajdanában, 

Gyúladva Lotti karjain, 

Éltem mosolygó hajnalában! 

Leszállt a hajnal, s álmain 

A lyány is elszállt más ölébe, 

De érette, sorsom ellenébe, 

Nem zugott lantom hurjain 

Kérő panasz s keserves átok. 

Töltvén kezem habzó pohár: 

Lágy csók s szerelmek dalja már, 

Mondám, örökre isten hozzátok! 

