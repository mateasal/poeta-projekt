


Hespériának szent virányain 

Hallám az ifjút ihletett lantjával, 

S boldog leányka mellem szép titkával 

Rengék derűlő kénynek álmain. 



Mosolygva leste képem lángjain, 

Mint olvad eggyé szívem lágy dalával, 

Gyöngén szorított reszkető karjával, 

S lelkét ölelte lelkem ajkain. 



Nem bírta többé az égi lángokat 

Az elhalandó földi sátorában, 

És szétömöltem keble szép honában. 



Lantján folyó tűz érte a húrokat, 

S édes szelíd dal, mint csókjai valának, 

Zengett szerelmünk boldog géniuszának. 

