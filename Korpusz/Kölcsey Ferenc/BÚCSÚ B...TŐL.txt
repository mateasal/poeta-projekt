


Mégysz édesem, ah de elfeledni 

Nem fogsz te, nem fogsz engemet, 

Szent lánc köt engemet tehozzád, 

Szent lánc köt hozzám tégedet. 



Szelíd csenddel fog képzetidnek, 

Miként az éjnek álmai, 

Elébe tűnni képem, akkor 

Lágy érzés töltse szívedet. 



Remegjen könnycsepp is szemeidben, 

Egy könnycsepp szenvedésimért, 

Felém hozzák azt hűs zefirkék, 

S enyhülni fognak kínjaim. 



Majd érte sírhalmán anyámnak 

Más könnyet öntök én neked, 

Körűltem lengő szellemének 

Lesírván szenvedéseink. 



Ah, nyugta szent helyén komor bú 

Nem vérzi már a szíveket, 

Ah, nyugta szent helyén ha fognak 

Nyúgodni fáradt tagjaim! 

