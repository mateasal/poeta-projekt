


Szív életemnek vitorlája, 

Hajtó szellőm a szerelem; 

Lobog, ha ez fuvalt reája, 

S sziklán, habon rohan velem. 

Felhők s vihar pályám röptében, 

S míg engem e veszély körében 

Ezer halál zúg itt körűl, 

Sem ég, sem föld nem könyörűl. 

Nem messze zöld dombok virúlnak, 

Virágszagot lehell a part; 

Ó ég, s ím a habok simúlnak, 

Lengő vitorlám arra tart! 

Te bájsziget hű Kalypsója, 

Ím itt áll a vándor hajója 

Szélvész után a rév előtt, 

Szelíden ah fogadjad őt! 

