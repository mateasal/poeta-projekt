


Szelíd halom, s te zöldellő berek, 

Te csergedő víz tölgyeim alkonyában, 

Aranykor, melynek éltem hajdanában, 

Szent álom, milyet Erosz szendereg! 



Egem borúlt, s eltűne a bájsereg, 

Mely röpdesett tündéri fátyolában, 

Kiterjed e kar, e kebel, s hiában, 

Egy boldog órát, ah mikor nyerek! 



Ó Lúna, néked a sors égi pályát 

Ha fellegekben olykor engedett, 

Tisztán hozod fel újra képedet: 



De nincs, ki szórja széjjel búm homályát, 

Én szenvedek mélyen s ártatlanúl, 

S mosolygni többet e száj nem tanúl. 

