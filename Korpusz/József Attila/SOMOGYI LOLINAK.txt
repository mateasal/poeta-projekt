


A világ elfáradt már szagosodni. Unta, 

hogy mifenének tettem asztalomra. 

S igyekezett árnyékot vetni, 

nagyobbat mint a kertben 

s elfáradt, mikor nem néztem oda. 

De észrevettem. 



És nógattam a bimbót: nyilj ki! 

kezemből virágozva hullj ki, 

virág-világ! 

Ej, ködben élünk! hullj derengvén: 

szivem felé fordulva gyengén, - 

no, bátorság, hisz van még jóbarát - 

óh nem az Isten, nem. De Somogyi 

Lolli vigyáz reád. - 

