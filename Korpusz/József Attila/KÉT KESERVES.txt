


- Hoppsz, hopp! Mint bő parasztleányok 

szoknyába suttyant adomája, 

elszállsz az ég alól, vagányok 

félig ludtalpú Attilája; 

s tünő, foltozott fenekedre, 

hol aranygyapjas rended hordod, 

tátva bámulnak kecske, medve 

s szüzek! anyókák! napraforgók! 



Hiába, hogy tegnap sem ettem, 

evett az ördög énhelyettem 

csülköket, országot, jövendőt. 

S bár ő töltötte meg a bendőt - 



helyén a holdaknak, napoknak, 

vad ürülékeim ragyognak, 

pecsétei disznó halálnak! 

Hancuroznak és muzsikálnak... 

