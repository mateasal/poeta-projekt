


Menyasszony-mulásban 

szerelmem nő mogorván, 

üres szél a társam, 

gyenge szívem sodorván. 

Hétszámra hallgatok, 

meg se kérdem istenem, - 

szerelmet mért adott, 

hogyha rossz a szerelem. 



Ahogy úr lelkemen, 

tán már istenkáromlás. 

Ez a bús szerelem 

szépnek-jónak megromlás. 

Jércének éles kés, 

békés völgynek hóbika, 

hímeknek herélés, 

gyászlovaknak bóbita. 



S nem halhatok én meg, 

amig el nem érhetem, 

örökös kényének 

örökös az életem. 

