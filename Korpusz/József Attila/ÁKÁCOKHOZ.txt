


Száz göbbedő odvas falunkba' 

homokot kötözni magunkba' 

- ákácok, vigyázzunk magunkra! - 

az úri szélben ez a föladat. 



Zizegni minden bizalomra 

keserülő e marxi munka, 

de kössünk, kössünk lágyan zsongva, 

a homok elfut, a föld megmarad. 



Törzs vagyok -e, vagy már csak torzsa? 

Nem sors az egyes ember sorsa! 

Fogom én, lám kötöm ujjongva, 

a jó fa zúg, az édes táj dagad. - 



Recseg az ég odvas falunkba ', 

csikorogva hordja halomba 

tört águnkat, csörög a lombja, - 

de meleg földet fogunk föld alatt. 

