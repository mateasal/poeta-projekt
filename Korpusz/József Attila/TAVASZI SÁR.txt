


Az uccán a téren és a mezőn is 

Zuhog az eső. 

Zúg a kanális kiönt az árok 

Öreg házak vakolatja máll 

A lovak tagjain csurog a lé 

Az áldott tiszta lé 

És a tetőkön is 

Víz és sár víz és sár. 

Puha meleg sár a föld 

A lovak a házak az ég 

Puha meleg sár. 

Az ablakokban gyerekek állnak 

Nézik hallgatják esik esik 

S az ő szivük is 

Puha meleg sár. 



Most a magok békessége él 

Házakban lovakban emberekben 

A magok békessége mely leszáll 

Oda ahol minden testvér és örök 

Puha meleg sár. 



Milyen jó is vakon zuhanni 

Eltékozolt csókjaim után. 

