


Keresztények, ti hajtsatok fejet - 

A mai nap az örökéltü Szent Jobb 

Malasztja száll s a hívő lelkeket 

Megedzi. Zengjen zsoltárunk - ott fent jobb 



Lesz élni majd, ha bús fejünk felett 

Az Úr hatalmával vigyáz a Szent Jobb - 

Oh áldjuk, áldjuk százszor e kezet 

S emelkedjünk fel Krisztushoz, ki lent volt. 



De ti, pogány ősöknek vérei 

Nagy daccal mégse szálljatok Neki - 

E kéz apáinkat halomra ölte 



S Hadúr e népet akkortól veri, 

Mikor hitének gyáva lett örökre, 

Mikor e kéz erős hitünk kiölte. 

