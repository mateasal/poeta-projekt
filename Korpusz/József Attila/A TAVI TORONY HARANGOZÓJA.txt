


Takarékos emberhez illőn 

Répaleveleket kevertem dohányomba 

Ezért pipám 

Igen hálás volt 

Göthös szavakkal noszogatott 

Kékszivü 

Fia után 

S hogy elértem a tavi toronyhoz 

Az estéli violák lelke 

A szűz kicsi fiúkák tavának mélyén 

Már költögette 

Az aranyhajút: 

- No ébredj, látod, ma is oly sokat nőttünk 

Már a boltos is azt mondta: Urfi 

S jövőre már egész biztosan 

Hosszú nadrágot vesz nekünk 

Az édesanyánk - - 



És ott 

A hiú némbernek rakott toronyban 

Az alkoholtilalom ellenére 

Felkötötte magát 

A harangozó. 

