


Imhol őzike-lépésekben 

kis rüggyel szájában a lány. 

Bűvös fogam koppanva ejti 

megszolgált, kesere pipám. 



Ifjui kínokban szenvednek 

mind-mind a vénülő füvek. 

Emlékeznek: mikor is láttak 

szellőcske járású szüzet. 



Hopsza! fű leszek én ma este, 

görnyesztnek bíbor harmatok, 

ropogós, tűrő fű, amelyben 

új kedved is topoghatod! 



De pöttyös ruhádban, lobogván, 

ahogy látsz, itt hágysz engemet, 

s meg kell öntöznöm hűs csöbörrel 

a kigyulladó füveket. 

