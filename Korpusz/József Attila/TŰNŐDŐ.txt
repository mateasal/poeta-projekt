


Mint gyerek a páncélos bogarat, 

két ujjal megfogtam hóna alatt, 

imígy morogván: Ez hát a vihar!... 

S kapálódzott kis villámaival. 



Öreg eperfa áll az út felén, 

zömök, tömött, mint hős paraszti dajka. 

Úrvezető vigyázz! a törzs kemény! 

S óh koldus, nézd, mily lágy a gyümölcs rajta. 



Kövér kazlak közt éhen sorvadok, 

meg-megsimít a bú. 

Fejem fölött csillagos ég ragyog, 

mint töviskoszorú. 

Kedvem ellen keresztény így vagyok, 

míg nem lesz háború. 



Ez mind csak játék. Ceruzával írom, 

uraktól kapott pénzen vett papíron. 

Még nem gépfegyver - züm - züm e betű. 

Váj, mint a nyomor, csíp, mint a tetű. 

