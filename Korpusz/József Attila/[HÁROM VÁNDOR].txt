


Japánban ülünk három fáradt vándor, 

Egyik sem búvár, sőt még nem is kántor. 

Nem golfozunk és nem is korcsolyázunk, 

Etel felé száll zöld ábrándvilágunk. 



Etel felé, ki ásitozva szoptat 

s lelkében még ma is pelenkát koptat 

s búját tisztába teszi a zord Cháron 

bár él ő s anya, gyermeke van három. 



Laci helyett írok befejező verset, 

s mivel Laci helyett, nem finomat, nyerset, 

bár szeret, hisz hozzád kit-kit fürge csáb ránt - 

s ezzel véget is ér a költői ábránd. 



Nagyapa volt Áron 

Elvitte a Charon 

Jött helyette Ádám, 

Így gondolunk rád ám! 



Első lőn Zsuzsanna, 

ugy jött mint a manna, 

második lőn Péter, 

őt küldé az éter, 

harmadik lőn Ádám, 

tulipán a ládán. 

