


Szonett, te drágakő, te antik 

Gyöngysor, Reá akasztlak im, 

Hüsen pihenj le vállain, 

De fujtsd nyakát, ha dús brigantik 



Orzó szavára hangja hallik 

S nagy átkot mondj, ha bántja kín, 

Őrködj okossan álmain 

S tüzelj, ha könnyü könnye zajlik. 



De meg ne mondd, hogy érte sírok, 

- Szavadnak akkor úgyse hisz, - 

Hogy verseket csak néki írok 



S utam az őrülésbe visz. 

Csak éjfelen, ha fénye csillog, 

Csókold haját helyettem is. 

