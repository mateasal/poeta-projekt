


Bús fejetekbe űzve jöttem. 

Menykövek cívódtak fölöttem. 



Láttam két nagy szemet, bogárzót; 

A szép leánynak szóltam pár szót. 



Tán szóltam néki. Meg sem bántam. 

Én soha semmit meg nem bántam. 



Nincs tartozásom: Mind adó volt, 

Mellyel a világ szűken hódolt. 



Abból se maradt semmi másnap. 

S panasz se kell, azt adja másnak! 



Hogy panaszkodtam néha mégis? 

Hát szennyes néha még az ég is! 



Átéltem már tizennyolc évet 

S láttam, mit ér az emberélet. 



Nem tarthat mások akaratja, 

Én elmegyek, ha kedvem tartja. 



Szeretsz? Ne menjek?...Vérre lestél, 

Ó, kínban gyönyörködő testvér! 

