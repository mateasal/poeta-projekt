


A szép kikelet 

Üzi a telet, 

S zúzos förgetegét, 

Bolyongó fellegét, 

Lágy lehelleti 

Messze kergeti. 



Amit szemem lát 

Hosszas bánatját 

Szeleknek ereszti, 

Víg kedvét éleszti, 

S újult színre kél, 

Hogy elmúlt a tél. 



Még a madarkák 

Félénkek s némák. 

De majd nemsokára, 

A tavasz szavára, 

Előállanak, 

S dalt indítanak. 



Ah, a szép Cenci 

Ide jő ma ki. 

Ha a zöld ligetet 

Az elkeseredett 

Bús fülemile 

Jajjal tölti be. 



Oh vajha akkor 

Valamely bokor 

Mellé rejtezhetném, 

S kényemre nézhetném, 

Szép tekinteti 

Mint kedvelteti: 



S ha a pajkos szél 

Lopva neki kél, 

S sebes repületi 

Leplét félreveti, 

Szemérmes szemmel 

Miként pirúl el. 



Oh szép kikelet! 

Verd el a telet, 

S ha Cenci ide jő: 

Olvadni késztető 

Leheleteddel 

Szívét lágyítsd el. 

