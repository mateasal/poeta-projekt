


Indúlsz a Pannon Édenébe, 

A Grátiáknak lak-helyébe 

Lelkemnek jobb fele! 

Hol űzi vak elmék homályját, 

S le-tépi a bűn ál-ortzáját 

Lantodnak zengzete. 

Én, el-merűlve bánatomban, 

Nyögök nem érdemlett honnomban, 

S utánnad esdeklem. 

S lépésid könnyben ázott szemmel, 

El-telve néma gyötrelemmel 

Távúlról követem - 

Te a mord tél bús fúvatagja! 

Amerre a Szépség alakja Ferentz útját veszi: 

Térj Aeolus vak tömlötzébe! 

Hagyd fújja lágy Zephyr fülébe, 

Hogy Dayka szereti. 

