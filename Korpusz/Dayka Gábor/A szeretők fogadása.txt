


Többé reá se nézek, 

Nem kell nekem személyje. 

Hűségtelen Corinna! 

Elébb miket nem ígért, 

Mézzel folyó beszéde! 

Hányszor borúlt nyakamba! 

Most más ölébe nyugszik, 

Másnak mosolyg szemébe, 

Mást bájol: én reám tsak 

Mellék-tekéntetet vet - 

Nem kell nekem személyje, 

Többé reá se nézek, 

Nem, hogy ha lábaimhoz 

Borúl is esdekelve. 

Így esküszik Philemon 

Vénusra, égre, főldre. 

Itt hírtelen be-lép az 

Hűségtelen Corinna: 

S mi lelt Philemon! úgy mond, 

S eggyet mosolyg reája, 

S tsókot nyer ajakára - 

