


Philotas szent tűznek hevűlve 

Eckartshausen keservit olvasá, 

S részt-vevő bánatjában el-merűlve, 

Magát felejtve más inségit jajgatá: 

Hogy eggy pajkos darás kezére szálla, 

A könyv kezében, álmélkodva álla, 

S könnyével áztatá érzékeny rendeit: 

Te áldótt férjfiú! kit emberek javára, 

Meg-szánva népünk jajjait 

Küldött az Ég világunk piatzára, 

Hogy lágyítsd a halandók szíveit, 

De itt a vendég pausát tétett véle, 

Érzékenyebb volt fúlánkjának éle, 

Mint az érzékeny Író rendei. 

Szemébe tűnik pajkos ellensége: 

Én s Te nem eggy Atyának fijai? 

Nem eggy kéznek vagyunk e mívei? ... 

Eggy pertz - s a szenvedésnek vége - 

Így szóll, s a gyilkosnak kegyelmet nyújt, 

S gyengédeden le-rázza: 

Ez is, hogy jól-tevőjét ne gyalázza, 

Fel-reppen, s orr alá kegyesbb fulánkot sújt. 

