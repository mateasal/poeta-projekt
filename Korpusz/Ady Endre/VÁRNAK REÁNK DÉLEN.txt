


Sikongnak a meleg szelek 

Messze Délen, messze Délen, 

Várnak reánk, várnak reánk 

Valahol egy tengerszélen. 



Ott hallgattuk valamikor 

Lármáját nagy, kék vizeknek. 

Nem hallunk mi, nem hallunk mi 

Soha szebbet, soha szebbet. 



Bárka áll a kék vizen most, 

Útra indul talán már ma, 

Ha lekésünk, ha lekésünk, 

Sohse tér meg az a bárka. 



Sikongnak a meleg szelek. 

Kék tengernek kék vizében 

Üresen úszik a hajónk 

Messze Délen, messze Délen. 

