


Jó fiam, ma minden magyar elválik, 

Ki messze, ki messzebb, 

De Magánál, fiam, még az Időbe 

Kandibb szemet tán senki sem meresztett: 

Be messze él már, jó fiam, mitőlünk. 



Szép átálmodni magunkat a másba, 

A nincsbe, a szépbe, 

De ezer évet sietni s nem élni, 

Édes fiam, nem irigylem érte, 

Mert jaj annak, aki kihull a Mából. 



Szabad készítni arasznyi jövőket, 

De élni nem mással, 

Mint a nekünk régen parancsolódott 

Kínságos és mégis szent, mai Mával. 

Ez tán több, mint a XL-ik század. 

