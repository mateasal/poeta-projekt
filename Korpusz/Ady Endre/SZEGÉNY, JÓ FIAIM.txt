


Hány tavaszon küldtem bárhonnan 

Nektek a sok hitető verset, 

A Jövőt prédikáltam nektek 

S most a jelen be másként lobban, 

Másként gondoltam, szebben, jobban. 

Jaj, golyózáporba áztattátok 

Üstökötöket és fejemet. 

Fejem, fejem, bús felelős, te, 

Miért adtál ifjaknak hiteket, 

Mikor a világ csak hiteget 

S én nem láttam, hogy a Föld por és rongy. 

Drágáim, árváim, fiaim, Tik, 

Kikkel, jaj, hogy most sem lehetek, 

Hol jártok vén bolond fejemmel 

S ama nagyszerű kegyelemmel, 

Hogy a Halált ifjan éritek. 

Drágáim, árváim, fiaim, Tik, 

Az Élet csakugyan menekül? 

Hol jártok, vagytok s kik - éltek - még? 

