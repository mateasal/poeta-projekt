


Nem álldaltak bús bölcsőink körül 

Sem bölcsek, sem rokkant királyok, 

Mert nekünk senki sem örül. 



Magyar életünk kezdtük tétován, 

Nem láttunk hét kövér esztendőt, 

De minden esztendőnk sovány. 



Szorongóknak sohsem adtunk kezet, 

Becsméreltük a jóltevőket 

S örültünk, ha ki vétkezett. 



Valami nagy-nagy Sors, Ok, Cél van itt, 

Valami nagy-nagy, ős tanulság, 

Amely kis népeket tanít. 



Jöttünk, mert hítt a nyugati Vagyon, 

De erőnk nincs a küzdelemre 

S nyilaktól vérezünk agyon. 



S mégis szivesen áldozunk velőt, 

Mert tragikusabb és szebb sors nincs 

Isten és emberek előtt. 



Más fajta nép roboghat tova, 

De ily szép, álmos, láncolt fajnál 

Poétább faj nem élt soha. 

