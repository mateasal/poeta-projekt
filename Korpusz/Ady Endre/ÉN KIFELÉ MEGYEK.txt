


Egy-egy szitok, szép szó, üvöltés 

Jön messziről még-még utánam, 

Zúgó fülemig alig ér el, 

Mértföldeket lép-lép a lábam: 

Én kifelé megyek. 



Hátul: egyre messzebb az Élet, 

Elől: jön-jön az Ismeretlen, 

Nem gyűlölöm, kiket gyűlöltem, 

Nem szeretem, kiket szerettem: 

Én kifelé megyek. 



Mit hagyok itt, nem is tudom már, 

Messzebb-messzebb visz minden óra. 

Fekete-zöld babérfák terhe 

Esőzik a bús távozóra: 

Én kifelé megyek. 

