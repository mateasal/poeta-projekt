


Szent elgondolás: volt egy Jézus, 

Ki Krisztus volt és lehetett 

És szerette az embereket. 



Ő mondta: fegyvert a fegyverrel 

Győzni s legyőzni nem szabad: 

Jézus volt, Krisztus: legigazabb. 



Az emberek úgy elrosszultak 

( Hiszen nem voltak soha jók): 

Most Krisztus-hitünket csúfolók. 



Pedig ma is élhet. Föltámadt, 

Ki Krisztus és nagyon nagy úr, 

De él másképpen és igazul. 



Járj köztünk, drága Isten-Ember, 

Tavasz van, nőnek a gazok 

S kevesek az igaz igazok. 



Úgy látlak, ahogy kigondoltak: 

Egy kicsit véres a szived, 

De én-szivem egészen tied. 

