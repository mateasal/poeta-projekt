


Virág-kezeid diszítsék föl 

Választott tiednek a lelkét 

S kertetek boldog muzsikáját 

Égen és földön irigyeljék. 



Mert nagyon kell ma a boldogság, 

Zengő kertnek mese-zenéje, 

Nagyon kell a friss, boldog párok 

Virágos és muzsikás éje. 



Minden, mi szűkös nappaloknál, 

Mindennél többet hoz eszünkbe, 

Futó és elért Végtelenség 

Szent bódultságában sohse szünve. 



Virágozzatok s mit kis élet 

Nagy álmoknak meg tudhat adni, 

Adja meg nektek olyan bőven, 

Alig bírjátok elfogadni. 

