


Hogy telik erőből 

Úgy adta az Isten, 

Megértem és kibirom, 

Ami vérlik itten 

S lesz utána szóm. 



Kosarazott szájjal, 

Lefojtott tüdővel 

Mégis, most is azt hiszem: 

Elmondok idővel 

Kegyetleneket. 



Valamikor jó lesz, 

Jó lesz megszólalni, 

Csúf, nagy özön-vér után 

Jön sok galamb, talmi 

S jó lesz jó galamb. 



Jó lesz szenvedéssel, 

Jó lesz majd nagy kínnal 

Sok mindent elmondani, 

Mit most a Rém hízlal: 

Az igazi szót. 

