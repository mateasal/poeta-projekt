


Adja meg az Isten, 

Mit adni nem szokott, 

Száz bús vasárnap helyett 

Sok, víg hétköznapot, 

Adja meg az Isten. 



Adja meg az Isten 

Sírásaink végét, 

Lelkünknek teljességes 

S vágyott békességét, 

Adja meg az Isten. 



Adja meg az Isten, 

Bár furcsa a világ, 

Ne játsszak ölő, gyilkos, 

Cudar komédiát, 

Adja meg az Isten. 



Adja meg az Isten, 

Mit adni nem szokott, 

Száz bús vasárnap helyett 

Sok, víg hétköznapot, 

Adja meg az Isten. 

