


Itt vetkezik, itt dobja le mezét 

S már nem is kell tán. 

Bemegyek és megfogom a kezét, 

Ablakhoz viszem s megmutatom: 

Idevilágol a túlsó part. 



Túl a Dunán leányok siklanak 

S bánt e forróság, 

Ez asszonyság, ez a minden-szabad, 

Ez az elérés és ez a jelen: 

Idevilágol a túlsó part. 



Hallga csak: hajós tülköl s Ő zokog. 

Be bolond nászéj 

S a vérük, a vérük búgva lobog 

Nekik (kislyányok, várakozók): 

Idevilágol a túlsó part. 

