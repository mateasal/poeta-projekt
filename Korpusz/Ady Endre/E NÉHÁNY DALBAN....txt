


E néhány dalban ifjuságom, 

Minden szép álmom eltemetve. 

Csak a könny van még a szemembe ', 

Elszállt sok édes, balga álmom. 



De mégis, míg az örök este 

Reám borultát félve várom, 

Dalokba olvadt ifjuságom 

Hadd jusson még egyszer eszembe. 



Még egyszer... s aztán durva lábon 

Taposni a hervadt virágon 

Jöjjön el hát, jöjjön az élet. 



E néhány dal megőriz téged, 

Ezerszer szent édes emléked, 

Hervadt virágom: ifjuságom!... 

