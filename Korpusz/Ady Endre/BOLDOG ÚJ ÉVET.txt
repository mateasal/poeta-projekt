


Ezúttal sírva, szépen 

Forgok meg lelkemnek régi 

Gyermekes életében: 

Boldog új évet kivánok. 



Boldog új évet kivánok, 

Mindenki tovább bírja 

E rettenetet, 

E szamárságot, 

Mint szegény, mint bírom én, én, 

Gyönyörködve, 

Óh, én szegény 

Lelki kémény. 

Boldog új évet kivánok. 



Ontom a füstjét 

A szavaimnak, 

Pólyálva és idegesen, 

Be messze ringnak 

Az én régi terveim, 

Az én régi társaim is 

De messze vannak, 

Boldog új évet kivánok. 



Új év Istene, tarts meg 

Magamnak 

S tarts meg mindenkit 

A réginek, 

Ha lehet: 

Boldog új évet kivánok. 

