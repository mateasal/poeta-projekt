


Vállalom fél-kimaradásom 

Minden átkát 

S kényszeres, tompa énekemet, 

Mint megcsalt mátkát 

Küldöm el, hogy szánjátok. 



Vállalom az én magyar gyászom 

S azt a vétket, 

Hogy eljövendő bánásokat 

Előre élek 

S jajgatok, hogy ti bíztok. 



Csak egy kicsit több bizodalommal 

Volnék és két karommal 

Emelném föl a krisztusi keresztet, 

De lelkem bús és veszteg. 



Mint ragyogna az én jó magyarságom 

S tagadnám minden átkom, 

Minden csúnya Jövő-gondot kivetnék: 

Csak egy kicsit hihetnék. 

