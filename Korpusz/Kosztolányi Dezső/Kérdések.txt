


Ha távozom a titkos másvilágba, 

mit mondotok remegve majd nekem, 

halvány körülállók, látván csodálva, 

hogy elszivárog váló életem? 



Rothadni dugtok egy ködös gödörbe, 

sírtok, hogy a barátotok halott? 

S míg fekszem ott, deszkák közé gyötörve, 

lesz lelketek, hogy dáridózzatok? 



S én, én az átkozott, majd hogy tekintem 

őket, kik aztán is csak itt maradnak, 

ha érezem, hogy szívem egyre halkabb? 



Fellázadok -e szenvedéseimben, 

vagy bámulok, amíg legyűr a vész, 

mint a hajós, ki tűnő partra néz ?... 

