


Sosem vagyok én boldogabb, 

mint hogyha egymagam 

a fűbe rejtem arcomat, 

s mélázok gondtalan. 



S hallván a föld lehelletét, 

hogy lázasan remeg: 

megértem, mit tesz e beszéd, 

ráhajtva keblemet. 



( Törjön föl a rút, dőre gőg 

a csillagokra bár, 

hozzád jövünk utóbb-előbb 

és elborít a sár.) 



Én földanyám, én mindenem, 

te szültél egykoron! 

S viharszavad bús intelem: 

te rengeted porom. 



A föld keblére fekszem én, 

a földre, jó közel. 

Nézd, jó anyám, fiad, szegény 

csüggedve átölel. 

