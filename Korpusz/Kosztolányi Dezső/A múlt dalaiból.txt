


Kék ibolyát kerestem, 

még fenn se volt a hajnal, 

aztán csokorba fűztem 

vágyó tüzes sohajjal. 



Megindulék a réten, 

s a kedvesem kerestem, 

a gyenge szép virág meg 

elhervadt kezemben. 



Most a fejük lehajtják, 

s mind bánatosan esdik: 

" Temess el, reggel éltünk, 

s meghaltunk, íme estig." 



Nem, nem te vagy a gyenge s bűnös, 

búmnak magam vagyok oka, 

én büszke voltam, ámde szent te, 

te nem hagyhattál el soha. 



Száguld a föld, s elhagyja hűtlen 

az életosztó fény-napot, 

és azt hiszi, a nap hagyá el, 

ha rája gyengébben ragyog. 

