


Nyomorultul fekszik. 

Szegény. 

Mit tegyek? 

Mit beszéljek hozzá? 

Ugráljak -e cirkuszi célkarikákon, 

mint a bohóc? 

Pénzt adjak? 

Muzsikáljak? 

Csücsörítsem -e undok részvétre a szájam, 

mikor övé a fájdalom, 

a testi szenvedés, 

a láz, 

s nem közeledhetem, bárhogy akarnám, 

hisz zárt világa 

csak az övé. 

Nincs itt más megoldás. 

Csak egy. 

Élni e rettenetes életet, 

egészségesen. 

Rettenetesebbnek lenni, mint az élet. 

Kikacagni azt, aki 

szenved. 

