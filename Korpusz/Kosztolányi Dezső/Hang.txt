


Jaj, mért kiabál testemből a lélek? 

Nem hiszek én már semmi csodában, 

földindulás és szellemidézés 

nem hozza nekem koldusi reményét. 

Üres az égbolt, és a szivemre 

rácsaptam én rég, szürke csokorként, 

a nihilizmust. Üres a föld is, 

mászunk a kérgén elhagyatottan, 

és tudom azt, hogy lenn a halottak 

nem többek azok sem, mint amaz "érték- 

nélküli minták ", félrelöketve, 

vagy mint a kabátok a ruhatárban, 

míg valahol még zajdul a dráma, 

hullik a könny és porzik a színpad. 

