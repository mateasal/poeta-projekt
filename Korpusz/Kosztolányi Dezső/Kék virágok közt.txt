


Hogy búsan a vonatra szálltam, 

lenn volt az éji szürkület, 

és a sötét mezőkre nézve, 

szóltam: "Mi rossz tenélküled." 



Nappal van... A vasút a rétet 

ujjongó kedvvel futja át, 

friss illat árad messze-messze, 

körül virágzó tarkaság. 



A szélbe kék virágok ingnak, 

s én tőlük félve kérdezem: 

" Kék lányszemek, kéklő virágok, 

felkelt -e már hű kedvesem ?" 



A kék virágok integetnek: 

" Most kel fel épp hű kedvesed, 

rád gondol és a szíve úgy fáj, 

szemei könnytől nedvesek !" 

