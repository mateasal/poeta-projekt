


Ó, hogy gyűlölném én a nőket, 

mert ellenem cselt cselre szőttek, 

de él egy nő, kitől baj, átok 

nem szállt reám, akit szerettem, 

aki szeret most is szünetlen: 

érette mindnek megbocsájtok, 

s a vétkezőt is áldanám; 

e nő: anyám. 



Nem egy szememre hányja nékem, 

hogy változik a véleményem, 

s gunyolva szólt: "Te gyönge bolygó, 

te könnyü, csélcsap napraforgó." 

Szólok: "Szapuljatok ti, hajrá." 

Úgyis csupán a balga hajt rá, 

én azt felelem, jó bolondok, 

forgok, de csak a napra forgok. 

