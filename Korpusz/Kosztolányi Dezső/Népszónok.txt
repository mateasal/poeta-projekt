


Nézzétek őt, mi mámoros, mi boldog, 

hogy felmutatja óriás kezét 

és a tömeg, a mámorába oldott, 

vivó tigrisként tépné szerteszét, 



ha nem beszélne úgy, ahogy akarja. 

és most rekedten lázadásra hív, 

mert ő a népnek tüdeje, az ajka, 

az agyveleje és a szív, a szív, 



amint az erkély fáklyalángos ormán 

kitárja prófétás száját mogorván 

s kiált vörösen, véresen vadul, 



úgy, hogy meghallják égen és földön 

s a csillagokon is, hogy mindörökkön 

az ember szól s csak az ember az úr... 

