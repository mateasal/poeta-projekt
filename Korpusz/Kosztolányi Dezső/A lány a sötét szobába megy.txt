


Már tudta, mit a másik tudni nem mert, 

s érezte, arca boldogan világít, 

s futott, elrejteni szive csodáit 

az égve égő, élő ismeretlent. 



Hogy ott, ahol fény sincs és dal se, senki, 

valami koldus-bús sarokba, messze 

fénylő fejét az éjbe betemesse, 

és elhitesse, hogy még most se sejti. 



Ám a szoba kigyúlt a mosolyától, 

és látta Őt, ki rá se nézett - távol - 

de gondolatba megölelte vágyva, 



és erre ő is áment mondott áldón, 

s terhes fénnyel szivében, a homályon 

ragyogva ment át a sötét szobába. 

