


Amerre járok, 

amerre nézek, 

felém susog 

a hűs enyészet, 

bedőlt siroknál 

búsan bolyongok, 

holdfényben úsznak 

fönn a falombok. 



Amerre nézek, 

amerre járok: 

egy-egy üres hely, 

egy friss sir-árok, 

ma is mulatnak 

s sírhalmot ásnak! 

Bohó világa 

a változásnak! 



Amerre nézek, 

amerre járok, 

hívnak a szőke, 

bús délibábok, 

a csalfa múltból 

hiú jövőbe - 

küszködve bukni 

mindég előre! 



Amerre járok, 

amerre nézek, 

egy új reménytől 

mindenki részeg, 

s én tépelődöm 

e szép világon... 

Talányos élet, 

talányos álom!... 

