


Nem a hiú világ a boldog, 

a fény, a pompa csak lepel, 

hogy abba régi, ősi rongyát, 

koldus-nyomorát rejtse el. 



A szenvedők szerelme boldog, 

ha kéz a lázas kézhez ér, 

s két száműzött egymásra dőlve 

szerelmet ad szerelemér '. 



Mint szélben a futó katáng, 

bolyongtam árván, téveteg. 

És akkor mondta meg nekem: 

ne sírjak, mert szeret, szeret! 



A rengetegbe törteték, 

s belé zokogtam a neved, 

ujjongva zúgtak fák, galyak: 

ne sírj szegény, szeret, szeret! 



És átkaroltam a mezőt, 

hullajtva forró könnyeket, 

s szóltam: kövek, kemény kövek, 

tudjátok -e, szeret, szeret! 



Lázas szivemre ölelém 

a reszkető természetet, 

s azt súgta fű, fa, föld, virág: 

ne sírj, ne sírj, szeret, szeret! 



Minden nap egy-egy édes álom 

nyom nélkül elhal, elenyész, 

E röpke élet más se nékünk, 

mint egy örök, nagy temetés. 



Ábrándjainknak lombja hullong, 

és lassudan mind sírba tér. 

Míg, mint kopár fa áll szivünk, és 

befújja ágait a dér... 

