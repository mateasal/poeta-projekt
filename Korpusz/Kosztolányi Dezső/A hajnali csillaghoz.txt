


Haló csillagfény, ó tekints le 

az éj sötétjiből ma rám. 

Vándor remények drága kincse, 

enyhítsd tusakvó éjszakám. 



Oly messze késik még a reggel, 

s párnák nehéz dagálya nyom. 

Hímezd be hűs ezüst szövettel 

fehér halotti paplanom! 



Hajolj le lágyan ablakomba, 

sugáros égi látomány. 

Nagy bánatom felett mosolygva 

ezüstözd meg betegszobám. 



Haló sugarad lágy ezüstje 

hintsen vigasztaló kegyet, 

hisz amikor reggel letűnsz te, 

haló sugár - én is megyek! 

