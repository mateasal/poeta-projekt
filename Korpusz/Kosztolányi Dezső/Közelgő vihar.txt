


Már háborog zajló, sötét habokkal 

a táj felett a kék légóceán. 

Egy pillanat - a táj sötét azonnal, 

s az ég tüzet vad őrületbe hány. 



Hűs lesz a lég a puszta rőt homokján, 

a szülni vágyó bolt vadul hörög, 

s ott áll a kórós pusztán két oroszlán, 

s egy tűzpokol tátong fejük fölött. 



Vakítva lobban a kékszín, erős fény, 

hajlékonyan odvába búj a nőstény, 

de büszke fővel megfeszül a hím. 



Vad harsogás kel véres ajkain, 

sörényes főjét rázza, s nem-remegve 

belesüvít a sápadt fergetegbe... 

