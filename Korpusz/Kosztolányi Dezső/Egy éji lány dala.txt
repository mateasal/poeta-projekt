


Jőjj a szobámba, drágám, 

olcsó vagyok. 

A csók 

nagyon meleg, nagyon jó, hogyha drága, 

de jobb, ha olcsó, ily nehéz világba! 

Nehéz kenyér így járni, várni, 

míg egy szegény 

legény 

itthagyja pénzét, alkudozva, félve, 

mit fillérenként tett az árva félre. 



Ismerjük a vendégeinket! 

Kopott, komor 

nyomor, 

s kéjéhes úrfi, ki már összeroggyan, 

siet felénk kéjtől hörögve, rongyban, 

jönnek sunyin, rebegve, mint az 

éhes, beteg 

ebek. 

Itt az aranyból nékünk egy fikarc jut, 

szerény díjért megsimogatjuk arcuk. 



De néha mégis jószívű az 

ötven vasas 



pachache, 

ha nem telik ki a pénzed, szegénykém, 

elengedem hálából a felét én. 

