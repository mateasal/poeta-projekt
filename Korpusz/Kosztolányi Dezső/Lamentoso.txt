


Od'adtam néked mind a könnyem. 

( És most fakó-vak a szemem.) 

Mint két kiszáradott, üres kút 

tátong az éjbe könnytelen. 



Od'adtam néked ölelésem. 

( És most lehervadt a karom.) 

Az én tüzemnél melegedsz te, 

s magam rongyokkal takarom. 



Od'adtam néked mind a csókom. 

( S most csóktalan, fehér a szám.) 

Emlékeim halotti fátylát 

harapom őrült éjszakán. 



Od'adtam néked mind a lelkem. 

( Van -e, van -e ily elhagyott ?) 

Most itt ülök a lábaidnál, 

s már úgy érzem, nem is vagyok. 

