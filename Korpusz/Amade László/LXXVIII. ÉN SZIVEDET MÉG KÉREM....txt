


Én szivedet még kérem 

Nékem legyen vezérem, 

Mert mint hab ingadoz, 

Mert nem juthat parthoz, 

Mert ha ez nem lesz bérem, 

Én holnapot nem irem! 



Nehéz téged szeretnyi, 

S bár azért itéltetnyi; 

De mégis megvetem 

S ezeket nevetem: 

Csak légy hozzám hajlandó 

S örökössen állandó. 



Nincs én bennem változás, 

Hanem igaz áldozás; 

Nem tudok mutatni 

Szint, s szivet árulni, 

Tudok szivet tisztelni, 

Szivet szivnek szentölni. 



Drága kincs szived nálom, 

Kitől soha sem válom, 

Bár tetszik, hogy álom; 

Mégis declarálom; 

Ha azt hivnek találom, 

Hevséggel meghálálom. 

