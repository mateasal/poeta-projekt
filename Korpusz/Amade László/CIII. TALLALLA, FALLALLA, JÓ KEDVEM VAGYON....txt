


Tallalla, fallalla, 

Jó kedvem vagyon 

Mert iszket és viszket 

Igen nagyon; 

Ki légyen 

Mi légyen? 

Him, hum, ham, hum! 

Van heve, nincs neve, 

Lim, lum, lam, lum! 



Hejszasza, hopszasza, 

Tiz kávé oka, 

Mindennek van oka, 

Fejszefoka; 

Az Tátra, 

Az Fátra, 

Ez magos Mátra; 

Az gaznak kevéssé 

Tessék hátra. 



Hej, hej, hej! te fej az 

Szarva között, 

Bika alatt borjút 

Ki kötözött? 

Csak dinom, 

Csak dánom, 

Gaznépet szánom; 

Szemben áll s competál, 

Cak azt bánom! 

