


Isten hozzád! 

Illy áldást ád 

Hived (v. Szolgád ), az ki szeretett; 

Sir, aggódik, 

És (v. Ah) bucsuzik 

Tüled, az ki kedvellett; 

Mivel tülem hiven pártulsz, 

Megkölléssel messze távulsz, 

Még meg sem térsz, ugy indulsz. 



Csak távozzál 

És utazzál (v. habozzál ), 

Mivel másképp nem lehet! 

Csak azt bánja, 

És fájdolja 

vagy: Sorsát szánja, 

Véled maga nem mehet; 

Mégis késér ohajtással, 

Szörnyü sok fohászkodással, - 

Róla szegény mit tehet? 



Könyve csurdul 

És igy borul 

Lábaidhoz végtére; 

Próbált hivet 

S igaz szivet 

Látván, mégyen messzire; 

Bátor ezt nem mutathatja 

És csak alig titkolhatja, 

Ez hoz nagy kint szivére. 



Ég kedvezzen 

S kegyelmezzen, 

Isten légyen vezéred! 

Mert szolgádat 

És árvádot 

Többször, lássad, nem éred; 

Minden szerencse késértsen, 

S legkissebb meg se sértsen; 

Néked légyen ez (v. hiv) béred. 



Ha vétettem, 

Azt nem tettem 

Gyülölségbül, elhigyjed: 

Mert jó kedvvel 

S szenvedéssel 

Jár szerelem, itéljed; 

Pálmafa annál erőssebb 

Mennél hajlóbb és terhessebb, 

Bennem is azt szemléljed. 



Már hallgatok 

S nem szólhatok, 

Zokogásim ellenzik: 

Mert egy-két sziv 

És frigyes hiv 

Már egymástul távozik: 

Kérlek, arrul emlékezzél, 

Kit sirban tészsz s tovább nem él, 

S ki még ott sem változik! 

