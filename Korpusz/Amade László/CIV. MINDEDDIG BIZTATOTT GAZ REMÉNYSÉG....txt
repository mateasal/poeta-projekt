


Mindeddig biztatott gaz reménység, 

Az ki csak szalmatűzzel gyúl és ég! 

Mint madárt sipra édesgetett, 

De kalitkában bérekesztett, 

Mindenben megvetett, 

És szememre vetett, 

Megnevetett! 



Rólam tanúljon, kinek higgyen, 

( Szivinek titkában) vagy: 

Szive tárházában kit végyen; 

Hiteget kényessen egy csöpp mézzel, 

De rabját táplálja, jaj, eczettel, 

Czukkorral szinletti, 

Végre megéteti, 

Igy keréti! 



Nincs száma, mennyi praktikája, 

Sok tündérség közt mennyi lárvája; 

Most a szélvész közt partot igér, 

Vélvén: majd majd eléri, veszélyt nyér, 

Üveg által mézet 

Nyal és halálkérget 

Kóstol és nyér! 



Nincs boldogabb: az ki nem remél, 

És minden gaz reménység nélkül él; 

Kit remény pribéki nem lesik, 

Az soha kétségben nem esik, 

Bátran mindent szemlél, 

És semmitül sem fél: 

Ugy hal és él. 

