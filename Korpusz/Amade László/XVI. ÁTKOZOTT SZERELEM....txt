


Átkozott szerelem, 

Nincs benned kegyelem, 

Mért vagy isten? 

Engem hóditottál, 

Végtére megcsaltál, 

Oh kegyetlen! 

Mi hasznom mézedben, 

Elrejtett mérgedben, 

Ámitó, 

És gyújtó, 

Hóditó 

S tóditó 

Szivek kinzó. 



Miképp késérgettél, 

Szépen édesgettél, 

Tudom, tudod; 

Mint madárt az lépre, 

Megfogtál vessződre, 

Nem tagadod; 

Érzem kinjaidat 

Most, csalárdságidat, 

Átkozott, 

Mit hozott 

Titkossan 

Gyilkossan 

Hiv szivemre. 



Akkor azt gondolta, 

Szivem megárúlta 

Praktikával, 

Hogy legyek praedája, 

Amornak példája 

Ravaszsággal; 

De akadt társára, 

Rabjának mássára, 

Egy szívnek 

Illy hívnek 

Nagy annak 

Az ára: 

Vesd próbára. 



Dalila Sámsonra, 

Te pedig N. N. rabodra 

Most akadtál; 

Engemet tőrödben 

Megcsaltál, szivemben, 

Meg is fogtál; 

De nincs hatalmadban, 

Az én hatalmomban: 

Bár vérem 

Én bérem, 

Nem félek, 

Mert élek 

Hiv voltomban. 



Én rólam tanúljon, 

Mást mikép árúljon, 

Bár isten légyen; 

Isten az Cupidó, 

De hamis, mint zsidó, 

Nincs mit tégyen. 

Boldog légyen vétkem, 

Hogy megcsalt ez egyben 

Nem másszor, 

Utólszor, 

Nem többször, 

Csak egyszer 

Vólt szivemben. 

