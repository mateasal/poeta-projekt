


Angyalom, 

Alakom, 

Szép gyöngy galambom! 

Röpülj hozzám kebelemben, 

Verj hiv fészket hiv szivembe '; 

Angyalom, 

Alakom, 

Szép gyöngy galambom! 



Jó lész, 

Ha lész, 

Ha szived bevész; 

Folyó órám mennyit perczen, 

Szivem hozzád annyit serken; 

Jó lész, 

Ha lész, 

Ha szived bevész! 



Ne nevess, 

Meg nevess, 

Hanem egyszer már szeress; 

Tettem méltó érdemeket, 

Tűrtem halálos sebeket; 

Ne nevess, 

Meg nevess, 

Hanem egyszer már szeress! 



Ámbár 

Nagy kár, 

Reményem csak Bár; 

Czukorral ugyan édesget, 

Üveg által nyalat mézet; 

Ámbár 

Nagy kár, 

Reményem csak Bár! 



Légy hiv, 

Légy hiv, 

De hiv titkos sziv; 

Tudod, kaján az irigység, 

Több a rosz, mint jó emberség; 

Légy hiv, 

Légy hiv, 

De hiv titkos sziv! 



Erre 

Többre 

Nem megyek végre; 

Elég légyen végpanaszom, 

Magadban szállj tanácsolom; 

Erre 

Többre 

Nem megyek végre! 



Him hum 

Ham hum 

Tim, tum, tim, tam, tum, 

Szánd már, hogy majd megnimulok, 

Azért már egy szót sem szólok; 

Him, hum, 

Ham, hum, 

Tim, tum, tim, tam, tum! 

