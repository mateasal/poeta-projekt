


Féltlek szivem, mert szeretlek, 

Mert kincsem vagy, megőrízlek, 

Mivel tolvaj az Cupido, 

Incselkedik, mint az zsidó: 

Illik is hogy féltselek, 

Hóltig igy szeresselek. 



Féltlek szivem, mert vagy szép s ép, 

Én előttem isteni kép; 

Ha mások is, mert nem én is? 

Ezt cselekszem, ha nagy kén is, 

Érted hóltig gyötrődöm, 

Mert nincs másod ez földön. 



Féltlek: magam példa vagyok, 

Mert magamrúl sokat tudok, 

Ez világnak tudom dolgát, 

Szerelemnek ravaszságát, 

Sokszor szegény próbáltam, 

Még hiv szívre találtam. 



Azért senki meg nem itél, 

Ámbár ezer esztendőt él, 

Más: hiv szivből kit félteni, 

Más: bolondúl kit itélni; 

Első: jele hívségnek, 

Az más: esztelenségnek. 



Féltlek én igy, s nem másképpen, 

Hanem szeress tisztán s épen; 

Boldog lesz igy mi szerelmünk, 

Kedves lészen sok gyötrelmünk; 

Azért féltlek én szivem, 

Légy hóltig igaz hivem. 

