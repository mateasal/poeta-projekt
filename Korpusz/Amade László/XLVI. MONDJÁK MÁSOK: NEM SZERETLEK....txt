


Mondják mások: nem szeretlek, 

Sőt esküsznek, hogy gyülöllek, 

De én aztat csak nevetem, 

S igy titkolom, kit szerettem; 

Noha bizony szeretlek, 

S tiszta szivbül kedvellek! 



Itéltetem szerelmemrül, 

Dicsértetem gyülölségrül, 

Rosz nyelveknek csudáld dolgát, 

S e világ tudatlanságát, 

Rontom conceptusokat 

Ezer praetextusokkal. 



Tekints ottan, mit susognak, 

Itten pedig mosolyognak, 

Pillongatnak szemeikkel, 

Követ fújnak sziveikkel, 

Azt gondolják, úgy lesznek, 

Kit magoknak föltesznek. 



Nincs olly hires győzedelem 

Mint triumpháló szerelem, 

Bár olly légyen, mint az Didó, 

Meggyőzi azt az Cupido: 

Csak az a vár, a ki szüz, 

Kit nem éget az hiv tüz. 



Igy, szerelmem, egyet értsünk, 

Irigy nyelvet úgy megvessük, 

Egy szivünknek, azt igérem, 

Contentumát, hogy megérem: 

Csak szenvedjünk okossan 

És szeressünk titkossan. 

