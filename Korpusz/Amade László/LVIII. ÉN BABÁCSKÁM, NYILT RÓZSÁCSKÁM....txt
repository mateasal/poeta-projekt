


Én babácskám, 

Nyilt rózsácskám, 

Éretted epedek; 

Töviseket, 

Hegyeseket 

Éretted szenvedek: 

Kukuk! én kukucskám! 

Had! had! én madárkám! 

Farsang farkán 

Csúsz a fa szán, 

Azért is szeretlek! 



Én babácskám, 

Hiv foglyocskám, 

Én is foglyod vagyok; 

Irigyeid 

S ellenségid 

Mivel látod, nagyok: 

La, la, la! hadd légyen, 

Mégis véghez mégyen, 

Bár igy dúlnak, 

De elmúlnak, 

Végtére pirúlnak. 



Azt gondolják, 

Majd megtudják, 

Mi vagyon közöttünk; 

Kitalálják, 

Fölóldozzák 

Ketten mit kötöttünk: 

Ha, ha! csak nevetség, 

Nem egyéb, csak kétség, 

Nem, nem szánják, 

Hanem bánják, 

Tőlek elpártúltunk. 



Én babácskám, 

Alakocskám, 

Ne tartsunk ezektül, 

Hajócskánkra, 

Bárkácskánkra 

Habozó szelektül; 

Tiszták vagyunk, szivem, 

Tudja az ég, hivem, 

Rá, rá, fogd rá! 

Eb orokra 

Ne kössük, édessem. 



Hozzám ne juss, 

Tőlem hogy fuss, 

Mondja az Tityrus; 

Másra szorúlj, 

Tőlem pártúlj, 

Mint ebnek mondja: kuss! 

Trucz, trucz csak azért is, 

Messe bármit ért is, 

Uj! ju! éljünk, 

És szeressünk, 

Tisztán csak azért is! 

Okossan 

