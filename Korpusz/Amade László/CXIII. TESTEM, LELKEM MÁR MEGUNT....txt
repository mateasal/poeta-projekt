


Testem, lelkem már megunt 

Annyi sziv, szem hozzád sunt; 

Mivel benned nincs jó lélek, 

Valahova csak szemlélek, 

Távozzál maskaráddal, 

Ezer szines lárváddal. 



Azt gondolod, csak semmi, 

Sőt még azt, hogy valami, 

Kezeidet ha szorétják, 

Tagadom, ha megcsókolják, 

Vállaidat ölelik 

S készségedet igy lelik. 



Az többeket tagadod, 

S bagatella, azt mondod, 

Nem tartod illetleneknek 

S bagatellák neveztetnek, 

Böcsülettel történtek; - 

Átkozott illy mentségek! 



Sőt ha valaki itél, 

Átkozott hogy ha beszél; 

Ha pribékséged nem tartja, 

S veled nincsen akaratja, 

Az jó végét nem éri, 

De az Isten megveri. 



Minden dolgod csempesség, 

Gazságodban nincsen vég, 

Akár magad' mikép mented, 

De magad mindenhez fented, - 

Melly eb minden nyulra megy, 

Egyet sem fog, nem lesz egy! 



Szemeidet lehunyod, 

És orczádat lesunyod; 

Hogy apácza vagy, gondolják, 

Szeplőtelen hittel tartják: 

De megcsalt hiv reményem, 

Kétségtelen piczinyem 

( vagy: napfényem ). 



Egeket csak kövezzed, 

S mint kőszál ne könyvezzed; 

Eljön az keserves üdő 

És az siralmas jövendő, 

Magadat megátkozod: 

De igy helyre nem hozod! 



Hogyha más valamit mond, 

Előtted legkissebb gond, 

Mert büszke vagy, mint az páva, 

Én pediglen, igaz gyáva, - 

Bizd el magad igy élnyi, 

Szégyent akarsz vallanyi? 



Semmi dolgod, - szokásom, 

És utólsó gyónásom: 

Módid, látom, volt ezelőtt, 

Minden szivért hogy hideg lölt; - 

Soha sem volt humorom, 

Sem pediglen szokásom! 

