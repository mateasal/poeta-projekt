


Csak azon vagy, 

Miként az fagy, 

Hogy az tűzbül jeget tégy; 

Praktikának, 

Szin (És) lárvának 

Hogy gyilkos szülője légy: 

Igaz, egek, megvettetik, 

Szeretett nem szerettetik, 

S czégérnek kitétetik 

vagy: Ah, s még megnevettetik! 



Nincs igaz ér, 

Igaz csöpp vér 

vagy: Nincs hiv csöpp vér 

Istentelen szivedben; 

Fene vadság 

S csupa vakság 

Volt egész életedben; 

Egyhez soha nem hódultál, 

Mivel mindenhez kész voltál 

Igy mindentül kimultál! 



Gondolatra, 

Pillantásra, 

Nem tagadom, kész voltam; 

Személlyedért 

S vélt szivedért 

Csak alig meg nem holtam; 

Legkissebbre is vigyáztam, 

Egy punctumban sem hibáztam, 

Igy megbabonáztattam - 

vagy: Igy megjutalmaztattam! 



A mit nyertél 

Kereskedgyél 

Tied az győzedelem; 

Dicsekedjél 

S kevélkedjél, 

Hogy triumphálsz sziveken, 

Illyen laurus koronáját 

Nem kivánom, vitéz (dicső) ágját, 

Csak kérkedjél illyekben! 



Már elhittem, 

Annyit tettem, 

Soha nem lesz változó; 

Én szivemtül 

Csak szived füll, 

Lész egyedül áldozó: 

Kit olly hivnek megismértél, 

Hajszállal is megköthettél, 

Láncz nélkül rabnak tettél. 



Igy ne átkozz, 

És ne okozz, 

Magad ismérd bünösnek; 

Bátor bánom, 

De akarom 

Illy revancsát szivednek; 

Tanulj rúlam mást szeretnyi, 

Egy hiv szivet megböcsülnyi, 

S olly könnyen nem változnyi - 

vagy: S azt földhöz le nem vernyi! 

