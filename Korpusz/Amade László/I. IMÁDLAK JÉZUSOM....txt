


Imádlak Jézusom, 

Itt áldlak Krisztusom! 

Kenyér szinben. 

Földig leborúlok, 

Nagy bünös, ájúlok, 

E szentségben. 

Égkarokkal, 

Angyalokkal. 

Mert szánom és bánom, 

Fájdallom, sajnálom, 

Estem bünben. 



Ha lángban élhetnék, 

Mint olaj éghetnék 

Szerelmemben; 

Semmivé lehetnék, 

Bünömtül ment lennék 

Szégyenemben: 

Elkövetném, 

Cselekedném, 

Mert Jézus, szeretlek, 

Mint birómtúl félek 

Én lelkemben. 



Megváltóm bocsáss meg, 

Teremtőm, engedj meg, 

Szivbül kérlek. 

Örök érdemedért, 

Ige test-létéért, 

Igy reménlek! 

Végy kedvedben, 

Kebeledben, 

Választott közidben 

Égi seregidben, 

Ah könyörgök! 



Ha égre emelsz is, 

Pokolra temetsz is, 

Csak Isten vagy, 

Azzal te fölséged 

És te dicsősséged 

Nem kissebb s nagy! 

Irgalmasságot 

Nem igazságot 

Borúlván könyörgök, 

Reménlek, rettegek, 

Mert Isten vagy. 



Szivem ohajtásit, 

Lölköm kivánságit 

Bémutatom 

Hozzád ez ostyában, 

Uramnak árnyékban 

Ajánlottam. 

Oh, nagy szentség! 

Én szivem ég 

Te hozzád Jézusom, 

Lángozik Krisztusom! 

Igy áldoztam. 

