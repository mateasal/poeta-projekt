


Amor, mit akarsz én szivemmel? 

Meg nem elégszel gyötrelmimmel? 

Olly vagyok, mint habok közt az hajó, 

Kinek nincs habja, nincs szele jó: 

Most emel egekre, 

Most temet örvényre, 

Nem állondó. 



Eltörött igaz vitorlája, 

Elmerült szivemnek bárkája, 

Kapok az hamis habokhoz is, 

Kik nem segétnek, azokhoz is; 

Hiv párom már nincsen, 

Elpártúlt szép kincsem, 

Jaj már nékem! 



Ha már partomat el nem érem, 

Nincs már semmi csillagvezérem, 

Bár szerelmemet csak okozom, 

Hogy igy szegény, csak, csak habozom; 

Többen igy eveznek, 

Az kik igy elvesznek, 

Ez volt bérem! 



Az ki szivét szélnek ereszti, 

Igy jár; hamis szél-vész elveszti; 

Bár az magnest hiven követi, 

Mégis a szélvész hányja s veti; 

Béborúl napfénnye, 

Temeti örvénnye 

És reménnye! 

