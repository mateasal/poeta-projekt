


Én is vóltam szerelmes, 

Sziveken győzedelmes, 

Vólt részem ez világban 

Amor szolgálatjában, 

De elmúltak vig napjaim, 

Számlálom csak búss óráim '; 

Szerelem, 

Gyötrelem, 

Mért voltál olly kegyetlen?! 



Vallyon van -e ollyan sziv, 

Kihez vólt ő vajha hiv? 

Czukorral édesgetett, 

Méreggel megétetett. 

Minden dolga csak álnokság, 

Reménsége valótlanság: 

Jaj szégyen, 

Hogy légyen 

Igy az Cupido isten. 



Ártatlan az én vétkem, 

Hogy estem szerelemben, 

Embert isten megcsalhat, 

Mert véle parancsolhat. 

Adjon azért rólam számot, 

Fizesse értem az vámot: 

Most bánom, 

Sajnállom, 

Hogy valaha szerettem! 

