


Cseh országnak nagy fáklája! 

Isten különös szolgája! 

Tekintsd: hozzád borúlok! 

Mindent meg vető voltodhoz 

Folyamodom oltárodhoz 

Áldozva itt hódúlok! 

Sok ezrek közt! edgyik én is! 

Meg gyalázott én szegény is 

Ha hozzád folyamodok. 



Melly szerencsés volt az üdő! 

Boldog pillantás, s esztendő 

Ki világra született 

Nepomukban hogy virrada 

Ez világ! illy fény! s Csillaga! 

Kitül illy nagy szentett vett! 

Fényre hoztad: tévelygőket 

Megfogtad hitt mélységeket 

Megismérni hív hitet. 



Midőn Papnak szentöltettél, 

És méltó, s érdemes lettél! 

Szent gyonásnak titkára; 

Királnénak gyóntatója 

És lelke titok tartója 

Lettél sok csudájára! 

Ez halálod jelentette! 

Hogy nyelved nem jelentette 

Titkát semmi probára. 



Kegyetlenkedett az király 

Parancsollya! hogy elő állj 

Mond meg gyónot vétkeit; 

Hizelkedik! roszal! jóval! 

Minden kin! Kincs és valóval 

Hogy jelencsd ki titkait! 

Fölségének erejével! 

Ég s földiek reményével 

Lángoztattya szavait. 



Nem ijesztett! nem változtál! 

Nem hitetett: nem hajtottál 

Voltál hív Pap s állandó 

Szent tűz tűzben probáltatott! 

Szent nyelved föl nem oldatott 

Semmire sem hajlandó; 

Az tűz vízzel büntettetett 

S élted annak szentöltetett 

Égnek így légy áldozó. 



Te! állandoság példája! 

Hív szív, s hitnek kősziklája 

Ritka példa! s csudája! 

Öt fény csillag koronázott 

Moldvában tested habozott 

Világ álmílkodása! 

Csillagok közt helyeztettél! 

És Nagy Szentnek szentöltettél! 

Bízók folyamodása. 



Mivel meg nem kísértődött 

Szent nyelved meg sem sértődött! 

Ép s van illy dücsőséged; 

Hallgat s még is szól érdeme, 

Prágában tested teteme; 

Van illy Sz. híred s neved! 

Titkos martyr érdemidben 

Élni s halni böcsületben 

Engedd s menny [a] menyekben. 



Tele világ kereksége 

Böcsületnek vagy mentője! 

Tisztelünk és szeretünk 

Erős pais patrónussa! 

Gyalázatnak hozzánk jussa 

Ne légyen! Igy könyörgünk 

Böcsületünket szeressed! 

Nyelv fulánkokat büntessed 

Ments meg! Szány meg kesergünk. 



Ezek ártnak hír nevünkben 

És amazok tisztyeinkben 

Magad nagy Sz. jól tudod 

Rosdáséttyák gaz nyelvekkel 

Gaz pribék sok irigyekkel 

Híveidet megszánod; 

Gyalázd meg az gyalázókat! 

S szemtelen rágalmazókat! 

Attya úgy is akarod. 



Én magamért nem szöpögök! 

De mindenekér könyörgök! 

És gyalázat pírúlok! 

Imádgyad az Mindenhatót! 

Mert magam nem tehetek jót! 

Hír nevemben ajánlok! 

Vigasztaljad búss szívemet 

Téricsd meg böcsülletemet! 

Így éllyek! és így halok. 



Egész világ hozzád borúl! 

S patronyusságodra szorúl! 

Mert legnagyobb szüksége 

Nagy érdemidnek nagy téti! 

Négy részeit megréméti; 

Nincsen más segítcsége! 

Élet s böcsület egy nyomban 

Tudod hogy jár azt legjobban 

Hogy nincsen külömbségbe. 



Síró szívvel és szemekkel 

Zokogok, s forró könyvekkel 

Segítsd segítsd sorsomat 

Szüz Mária Sz. Anyánkért 

Vigasztaló patronánkért 

Kissebbedett voltomat! 

Böcsület nagy pártfogója 

Csuda nagy boszúállója! 

Igy zárjam koporsómat. 

Amen. 

