


Lángozik bár lángom hív tüzében, 

De mégsem olvad el szerelmében; 

Mert vár hüségtül, 

Mint vas magnestül, 

Vagy pedig az hajnal 

Piros égtül. 



Azt gondolod talán, hogy kedvezek, 

Éretted meghalok, úgy szeretlek; 

Mint arany tüztül 

Vár nyólcz próbátúl, 

Próbálok és várok 

Előbb attúl. 



Czifra bár az égen a szivárvány, 

Sok fösték s ér benne, olly mint márvány; 

Nem kedvem sinlés, 

És a rézfinlés, 

Bár álnok s ravasz szem 

Sandalon lés. 



Sokszor ugyan, sokszor már föltettem, 

Többször nem cselekszem, kit miveltem: 

Hogy légyek ködben 

S hamis fölhőben 

Éljek, s mint eb türjek 

Reménségben. 



Nem köll már engemet késérgetni, 

Mint ebet nyúl után köll kergetni, 

Hidd meg, hogy való 

S bizony állandó, 

Ez végső s múlt esső 

Nem változó. 



Így azért s ezekért meg köll lenni, 

Szivemnek más tüztül köll hevülni; 

Már légyen elég, 

Azért is van vég, 

Kintelen voltam ezt 

Elkövetni. 

