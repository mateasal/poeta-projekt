


Bár gyászos én életem, 

Kegyetlen' az egek, 

Csendessen azt szenvedem 

És hóltig epedek: 

De biztat egy csillagom 

Bár borúlt fölhőben, 

Reménlett is ez nagyon 

Szerencsém röjtökben. 



Boldog igy mégis sorsom, 

Kétségben nem ejtett, 

Ha kész vólt is koporsóm, 

Haláltúl megmenthet, 

Olly kincset köll titkolni, 

Kinek olly érdeme, 

Hogy életet túd adni, 

Nem kinoz gyötrelme. 



Ez csillag, és fénnyemet, 

Tagadva követem, 

Titkolom reménnyemet, 

De módját megvetem; 

Ha szikra is bár tüzem, 

De lehet gyúllasztó, 

Ha bár bús is még szivem, 

Lehet contentáló. 



Cupidó' már tőreit 

Ámbár megvetettem, 

És bégyógyúlt sebeit 

Többet nem szenvedem: 

De kínos hiv szivemet 

Még el nem temetem, 

És régi jó kedvemet 

Csak gyászban is éltetem. 

