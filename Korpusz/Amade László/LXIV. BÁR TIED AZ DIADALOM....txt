


Bár tied az diadalom, 

Mondják, hogy szerettelek, 

Harcz volt érted s viadalom, 

Csupán hogy ismértelek: 

Ah, ah, ah, ah, hagyján, 

Bárha ez úgy len is; 

Jaj türjük, szenvedjük, 

Bárha titkos kin is, 

Mégis truczra kedvellek! 



Zárt pöcsétjit szüz szivünknek 

Véltek fölszakasztani, 

Lánczos frigyét vashitünknek 

Agyarkodtak bontani; 

Had, had, bátor ollykor 

Még meg is nevetnek, 

Szánom, nagyon bánom, 

Illyent elkövetnek: 

Még meg fogják siratni. 



Irigy mérgek, gyilkos férgek, 

Titkon, mint szu emésztnek, 

Fullánkokkal, nyelvlangokkal 

Majd majd éppen elvesztnek; 

Te vagy szivem, hivem, 

Mégis, én édessem, 

Gyöngyöm, kincsem, fényem, 

Reményem, kegyessem: 

Vagy halál vagy életem! 



Változással s kedvmulással 

Folynak el az esztendők, 

Tőrrel, pörrel, vérrel, bérrel 

Az hiv szerelmes üdők: 

Most bággyadok, hullok, 

Lankadok s borúlok, 

Most érted epedek, 

Égek és szenvedek, 

Fátum, hogy igy történnek! 

vagy: Most nehezek ezek 

S éppen kegyetlenek, 

Fatum, hogy igy történnek. 

