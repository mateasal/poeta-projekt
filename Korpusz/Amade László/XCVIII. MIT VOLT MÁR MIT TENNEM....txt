


Mit volt már mit tennem, 

Álnok hivtelen? 

Tovább nem szeretnem 

Gyilkos hitetlen! 

Mert négy szemnek és két szivnek 

Annyira hittem, 

Hogy egy sziv lesz és két szem lesz, 

Meg is esküttem: 

Kegyetlen tyranna! 

Mért érdemlettem? 



Egy-két szóval szóltam, 

Mit? megérthetted; 

Ha bár titkos voltam, 

Megitélhetted; 

Titkossan lőtt egy pillantás 

Eleget mondott, 

Titkossan tett fohászkodás 

Adhatott gondot: 

Ezzel mit akartam, 

Észrevehetted! 



Nincs az irigységnek 

Bizony hiv czélja, 

S az hivtelenségnek 

Ezer fortélyja; 

De ez nálod csak mind mentség 

És szinyes szentség! 

Úgy van, az ki hamissan ég 

S nincs benne hivség, 

Nincsen minden szivnek 

Olly kő aczélja. 



Kiért szivem ége, 

Lett illyen vége, 

Isten hozzád már, már! 

Illy gyászos ige 

Ezt valaha nem gondoltad, 

Én sem itéltem, 

Jól esett miért nem fontoltad? 

Mert hiven éltem, 

Az csalárd sziv' bére, 

Ha nincs hivsége. 

