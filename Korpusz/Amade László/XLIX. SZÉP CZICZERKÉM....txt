


Szép Cziczerkém, 

Szelíd birkém, 

Már hozzád hódúltam; 

Hiv szerelmet, 

Vidám kedvet 

Tetőled kódúltam; 

Csócsi, csócsi szivem! 

Aj, aj, édes lelkem! 

Him, ham, hum, hum! 

Him, ham, hum, hum! 

Csak ezért vidúltam. 



Szép Cziczerkém, 

Szelid birkém, 

Engedd gyapjacskádat, 

Emlőcskédbül 

Tejecskédbül 

Nyomjam sajtocskádat; 

Magam megőrízlek, 

Farkastúl megmentlek 

Öbölembül 

Kebelembül 

Jászlocskádban tészlek. 



Sok juhászok 

És pásztorok 

Érted ellenkeznek; 

Irigylenek 

És tőrt vetnek, 

Sokakat igérnek; 

Mert fehér vagy mint hó, 

Bodross, kövér és jó. 

Eb eb kérjen, 

Eb eb nyerjen, 

Nem adlak senkinek! 



Szép Cziczerkém, 

Édes birkém! 

Tudom édesgettek; 

Kerten hágtam, 

Minap láttam, 

Mikép késérgettek; 

Én szegény csak sirtam, 

Jaj! jaj! ah jajgattam, 

Fütty! fütyültem, 

Süvöltöttem, 

Talán meg is kértek, vagy: 

Érted verekedtek. 



Tudom itthon 

Az Koridon, 

Lessegetnek, várnak! 

Élek én is, 

Hiv Alexis, 

Bár utánnad járnak; 

Nem engedlek másnak, 

Bár sok vermet ásnak, - 

Vagy menyecske, 

Mint szép kecske, 

Már magamnak tartlak. 

