


Azt megkönyveznéd, 

Ha csak neveznéd, 

Nem hogy még ha megismernéd! - 

Az ki gyötrődik 

S majd porrá törődik, 

S titkon érted emésztődik, 

De egy pár szivnek 

És két pár szemnek 

Nincsen nálod jutalma: 

Mert vagy szines s állhatatlan 

S egy szivhez éppen szokatlan, 

S igy mint az vak légy, 

Bátor ollyan légy, 

Könnyebb szivem fájdalma. 



Magnest követtem, 

Vasat szerettem, 

De nem vonszott ő magához; 

Annál keménnyebb 

Mennél reménnyebb, 

Soha ujulást nem hoz; 

Magát mutatja 

Szivem untatja, 

Biztat mivel bár lehetetlen; 

Tovább azért, így lássad, 

Csak csak magad mulassad: 

Immár megvetem 

S én is nevetem, 

Bár történik véletlen '. 



Az mit szenvedtem, 

Bár nem vétettem, 

Mégis tűröm csendes szívvel; 

Csak térj meg s bevégy, 

S eretnek ne légy 

Nagy istentelenséggel: 

Mert más mullandó, 

Csak én állandó, 

Próbát szenved én szivem. 

Megmutatta, bár titkossan 

Mert szeretni kell okossan, 

Szú s rosda s üdő 

Emészt s jövendő, 

Mégis lesz vajha hivem! 

