


Szegény Sándor, szegény Bubrik, 

Mikor f ... m, iszik, ugrik; 

Akármikép ingom, bingom, 

Neked Bubrik sz ... m, f ... m; 

Tied Bubrik, szép Sándorom, 

Még tied is az móringom! 



Volt egy rongyos, ó mentéje, 

Volt Váczon egy szeretője; 

Mondja: néki csináltatta, 

De megcsalta az ebadta. 

Szegény Sándor, szegény Bubrik, 

Mikor f ... om, iszik, ugrik! 



Megjárta Magyarországot, 

Mégis nem talált jószágot; 

Még Rómába ment ásított, 

De ott is pápát nem látott. 

Szegény Sándor, szegény Bubrik, 

Mikor f ... om, iszik, ugrik! 



Mert angyalt nem szerethetett, 

Ördöggel is közöt vetett; 

Már neki egy: menyországba, 

Akár menjen ő pokolba. 

Szegény Sándor, szegény Bubrik, 

Desperatus a mint ugrik. 



Mondja most secretarius, 

Mostan cubicularius, 

Adjon Isten neki áldást 

S mint a légynek, szabad szállást; 

Még lehet a Bubrik Sándor 

Sorsát győző vagy Nagy Sándor. 



Sok méhkast nyelt, mint a medve. 

Mézet is nyerhet szenvedve, 

Árúban vannak mindenek, 

Azt árulják az istenek; 

Van a Bubrik reménységben, 

Még is nem esik kétségben. 

