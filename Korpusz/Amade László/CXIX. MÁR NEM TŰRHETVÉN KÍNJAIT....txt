


Már nem tűrhetvén kínjait, 

Szívemnek nagy fájdalmit: 

Kíntelen vagyok előtted 

Kijelentenyi titkait, 

Szívem árnyékátúl 

Szerelem lángjátúl R. 

Hirtelen veszedelmit. 



Ah virágoztató rózsám. 

Jelentsd ki te szerelmed ', 

Ne titkold el én előttem, 

Mutasd hozzám víg kedved! 

Hozzád szívvel hajlok, 

Érted majd meghalok. R. 

Mutasd hozzám víg kedved! 



Reád tekintvén a szemem, 

Szívemben is változom, 

Éretted szüntelenűl 

Éjjel nappal kínlódom, 

Néked hogy tetszhetnék, 

Kedvedben eshetnék R. 

Azon úgy munkálkodom. 



Isten látja az égen 

Hogy élek tisztán és híven, 

Isten látja az égen 

Hogy élek tisztán és híven, 

Mert szép viselésid 

És szép qualitásid R. 

Megszerettem én igen. 



A személyem ha tetszik, 

Kérlek tartsd meg magadnak, 

Szívemet a szívedben 

Zárd hogy megmaradhasson, 

Azt is mondd meg, ha nem, 

Többé ne gyötrődjem, - 

Tűled veszem kedvesen. 

