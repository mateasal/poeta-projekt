


Gaz Cziczerkém! 

Koszos birkém! 

Tőled már távoztam; 

Bár szerelmet, 

Vidám kedvet, 

Valaha koldúltam; 

Czo ki, czo ki szívem! 

Marsch, marsch hamis lelkem! 

Púff, púff üssed! 

Ne kéméljed! 

Régen azt akartam. 



Rosz Cziczerkém, 

Te vad birkém, 

Tarts meg gyapjacskádat; 

Más emlődbül, 

Kevert tejdbül 

Nyomja sajtocskádat; 

Én már nem őrizlek, 

Farkastúl nem mentlek, 

Sem öblömbül 

Sem keblembül 

Jászlodban nem tészlek. 



Bár pásztorok, 

Sok juhászok 

Érted ellenkeztek, 

Irígylettek, 

S tőrt vetettek, 

Sokakat igértek; 

De már nem vagy, mint hó, 

Sovány, koszos s régi jó, - 

Eb ne kérjen, 

Eb ne nyerjen, 

Eladlak mindennek. 



Hamis birkém 

Röst Cziczerkém 

Tudom édesgettek, 

Szerecsenyek 

S czigányképek 

Érted könyörögtek: 

De azt már nevettem, 

Ha, ha! megvetettem, 

Boszúságra, 

S titkos truczra 

Kiadtak s megkértek. 



Sem pásztorra 

Sem juhászra 

Szegény nem akadtál; 

Ebnek orra 

Az asztalra 

Érjen, nem akarták. 

Sok ebek morognak 

Ha egy csontot rágnak, 

Heja huja 

Szél elfújja, 

Azért javaslották. 



Van Koridon 

Most is otthon 

A ki piszkálódott; 

Hogy ott legelj, 

S kedvet nevelj 

Titkon ólálkodott: 

Azért másra bizta, 

Maga légyen tiszta; 

Vagy menyecske 

Mint búss föcske 

Azért igy hóditott. 

