


Vadnak ugyan vadnak 

Kaján irigyek, 

Az kik fujtogatnak 

Mint az mirigyek: 

De te vagy reménnyem, 

Állandó kegyesem, 

Én édessem! 



Nincsen más mód benne, 

El köll szenvedni, 

Hogy két sziv egy lenne, 

Azért epedni; 

Rosz nyelvek szóllása, 

Gaz képmutatása, 

Ravasz tanácscsa. 



Bátor gyászos légyen 

Tőled vállásom, 

Mert utánnad járni 

Soha szokásom; 

Lépre jön az madár, 

Ha vadász reá vár, 

Bizonyság Báár. 



Nem tagadom, érted 

Hogy megváltoztam, 

Magamat éretted 

Igy megaláztam: 

Sokak csudájára, 

Másoknak trucczára 

Hozzád hódúltam. 



Bizony csak nevetség 

Az kik itélnek, 

Tréfa nyájasságbúl 

Kettőnkrül vélnek, 

Hideg bennem az tüz, 

Mert vagy apácza szüz, 

Bármit hirdetnek. 



Szenvedjünk egymásért, 

Isten meg nem vér, 

Hív ártatlanságunk 

Hív érdemet nyér: 

Megvallom, kedvellek, 

De hogy szeresselek, 

Próbát tőled kér. 

