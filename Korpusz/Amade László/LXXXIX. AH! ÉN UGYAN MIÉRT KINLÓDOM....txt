


Ah! Én ugyan miért kinlódom, 

S ollyan szivrül gondolkodom, 

Az ki másnok rabja 

S szivbárkámnok habja?! 



Ki ezreket hitegetett, 

Méz-méreggel megétetett, 

Gyilkossága' béri 

Végét mégsem éri. 



Van szivének hány árvája! 

A kit megcsalt sziv-lárvája, 

Áldását hogy várja, 

Mert ebben nincs párja. 



Jobb, másokrúl ha tanúlok, 

Bár éltembül igy kimúlok, 

Szabadon szenvedek 

Inkább, mint rab legyek. 



Eleget is elmélkedtem, 

Kimondjam -e kit föltettem, 

Hogy hozzá hódulok 

S lábához borulok. 



Tusakodtam s titkon főztem, 

De magamat csak meggyőztem, 

Hogy nem declárálom 

S csak igy contentálom. 



Boldog Isten, melly nagy kin az, 

Azért hogy valaki igaz, 

Kell néki titkolnyi 

S tovább megfontolnyi. 



Mivel egész világ tele, 

Hogy néki nincsen hitele, 

Mégis megpróbálom 

S magam föltalálom. 



Hogy titkon fogom szeretni, 

S senkivel sem ésmértetni, 

Igy megcsal, nem félek, 

Bátron halok s élek. 

