


Itéld meg aztat, ha hogy szerencsétlen 

Reménlhet valaha tőled kegyetlen! 

Nincs reménnyem immár, 

Van szivemen nagy zár, 

Halál vár. 



Ollyan vagyok, mint hajó az tengerben, 

Elborétott szél, vész, viz s hab az örvényben, 

Most emel egekre, 

Most temet örvényre 

Szerelmem. 



Szeléd vagyok, mert szenvedek árnyékért, 

Most is véres sebem köd- s reménységért, 

Nem gyógyúl: csak újúl, 

Szived még nem hódúl 

Hivségért. 



Örömest eltürném, bár nem gyógyúlhatna, 

Újúlna s nem múlna kínja; csak jutalma, 

Még egyszer ha vólna, 

S bár csak egy szót szólna, 

S hódúlna. 



Próbáltam én mindent, mindent elkövettem, 

Szívem szerelemnek koczkájára tettem; 

De ez mind mullandó, 

Soha sem állandó, 

Hajlandó! 



Hogy már legyen, többször nincs győzedelmed 

Mert a kit akartál, rabbá tett szerelmed; 

Bizony nem mesterség, 

Ha szived csak igy ég, 

Úgy véljed. 



Azért szegénynek engedj panaszolkodni, 

Mint hattyúnak halálára énekölni, 

Engedj leborúlni, 

Hüséget kódúlni, 

S úgy múlnyi. 



Sokaknak lészek én gyilkos nagy példája, 

Bár igy ártatlanúl vagyok is praedája; 

De még úgy is égek, 

Mint lámpás enyészek 

S szeretek. 

