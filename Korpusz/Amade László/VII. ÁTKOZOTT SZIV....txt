


Átkozott sziv, 

Mert igy megvetetted, 

Hamisnak itélted 

Azt, ki vólt hiv! 

Ezt bérem, 

Ösmérem, 

Ah szemérem! 

De boszúmat állom, 

Ezt elhidd, nem álom, 

Ontom vérem '. 



Magnes vóltál, 

Midőn késérgettél, 

Titkon édesgettél, 

Hóditottál, 

Tetszettél, 

Kedveztél, 

Még megcsaltál; 

De látom: gyémántra 

Akadtam, aczélra, 

Gyilkos vóltál. 



Azért égek, - 

Nem minden hitetlen 

Lesz olly istentelen. 

És szeretek; 

Újobban 

Föllobban 

Én szerelmem, 

Találok olly lángra, 

Ki néked revántsra 

Lészen tüzem. 



Dicsekedjél, 

Hogy csaltad szívemet, 

El ólttad tüzemet, 

Csak kérkedjél! 

Megvetik, 

Nevetik 

Maskarádat, 

Árnyékért szenvedni, 

Bolondúl szeretni, 

Senki sem véll. 



Értem czélját, - 

Mert ez mind irigység, 

Szived boszúval ég - 

Ez fortélyját; 

Melly hiv vagy, 

Melly szent vagy, 

Azt állitod; 

Sok ezret imádtam, 

Igy rád nem szorúltam, 

Gondolhatod. 

