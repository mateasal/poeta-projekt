


Édes anyja 

Nagyasszonya 

Az igaz magyaroknak, 

Patronája 

S pártfogója 

Régi magyar hazánknak! 

Hozzád folyamodúnk! 

Zokogva borúlunk! 

Légy anyja fiaidnak. 



Reánk tekints! 

Mert senki sincs 

Ki sorsunk boldogitsa 

Igaz szivét 

És jó szemét 

Más reánk ki forditsa. 

Véres sebeinket 

Panaszló ügyünket 

A ki előbb mozditsa. 



Mindenfelé 

Nyomorúság 

Szorongatja népünket, 

Majd döghalál 

Mind lekaszál 

Kevesétti éltünket. 

Viz ároszt, emészt tűz! 

Pogány rabszijra fűz! 

Igy szegényétt bennünket. 



Nincs mód benne, 

Hogy más lenne, 

Ki minket vigasztalna, 

Nagy inségben 

És éhségben, 

A ki minket megszánna. 

Majd sáska megemészt, 

És nem hágy semmi részt 

Kevesünkbül: ki bánna. 



Majd jeles ég, 

Majd zápor jég, 

Elveri termésünket! 

Üstök csillag, 

Sokszor villag 

Dobogtatja szivünket; 

Most szivünk szomorú; 

Fél hogy lesz háború, 

Kétségben ejt bennünket. 



Békességben 

Csendességben 

Tartsd meg hiv szolgáidat, 

Böcsületben 

És bővségben 

Örökös országodat, 

Szánd meg óh nagy Anya! 

Örökös Asszonya! 

Örökös jobbágyidat. 



Áld meg igaz 

Királynénknak 

Győzödelmes fegyverét! 

Gyújtogassad, 

Lángoztassad 

Hozzánk anyai szivét; 

Nékünk is érdemet 

Adj és segedelmet, 

Érdemeljük kegyelmet. 



Jó hírnévnek 

Magyar vérnek 

Gerjeszszed buzdúlását, 

Királyjáért 

S hazájáért 

Hiv vitéz kiontását; 

Vitéz légyen karja! 

Hogy a mint akarja 

Tegye pogány rontását. 



Így zokogúnk 

És borulúnk 

M A R I A ! kegyelmedhez, 

Így reméllünk 

Halúnk s élünk 

Nagy anyai szivedhez. 

Angyali koronát 

S apostoli hazát 

Áldozd föl az egekhez. 

