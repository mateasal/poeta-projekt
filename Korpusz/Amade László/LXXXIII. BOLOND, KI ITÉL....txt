


Bolond, ki itél 

S más szivérül ollyant vél 

Kiben ártatlan, 

Aztot vizsgálja 

És fortélylyal próbálja, 

Kire méltatlan. 

Magát meg nem tekénti 

Mindent csak másra hinti, 

Noha hibátlan. 



Másnak irigyje, 

Bár mútatja, hogy frigyje, - 

Igy olálkodik. 

Fénlik, de csak réz 

És sandalva másra néz, 

Úgy incselkedik. 

Nevet, mégis siratja, 

És álnokul mutatja, 

Hogy ő bánkodik. 



Hirhordással (v.: Csak pletykával) él, 

És gyilkos mesét beszél. 

Gaz termiszete, 

Susog s húnyorgat, 

Mást mikép elárulhat 

Egész élete. 

Más módját nem találja, 

Magát igy reváncsolja, 

Igy van kelete! 



Hagyján! hadd légyen! 

Az igaznak nem szégyen, 

Hahogy bár szenved. 

Nem tart sokáig, 

Rövid idő- s óráig 

Habár tür s eped. 

Más hirét úgy áskálja, 

Hogy magát confundálja. 

Illenre ered. 

