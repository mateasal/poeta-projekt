


Nincs mód benne, 

Másé lenne 

Eggy szivem, csak egyhez hív, 

Ne higyj mindent, 

Nem vagyok szent 

Ugyan, de vagyok hiv sziv! 

Pillantásid, 

Gondolatid 

Mindenben megfogadom; 

Hogy tisztellek, 

És szeretlek, 

Mi haszna már tagadom? 



Bár az halál 

Előttem áll, 

Azért én nem változom, 

Habár élek, 

Szegény lélek, 

Ugyis hiven áldozom; 

Sem föld, sem ég 

Hogy ebben vég 

Légyen, azt meg nem éri: 

Ellenben azt, 

Nem hiv s ravaszt 

Az Isten is megveri! 



Próba lettél, 

Próbát tettél, 

Mert régen próbáltalak: 

Jól is tetted, 

Megszenvedted, 

Mostan azért áldalak! 

Vélekedtem 

S kételkedtem, 

Aztat recognoscálom; 

Néked ezzel 

Hogy vétettem, 

Már holtig revocálom. 



Bátor sorsunk 

Nehéz dolgunk, 

De egymásért tűrjük el; 

Szenvedéssel 

S az üdővel 

Kelhet ollyan csillag fel: 

Eggy öröme 

Lesz két szívnek, 

Eggy nyugalma, eggy czélja! 

Eggy élete, 

Eggy értelme, (vagy: Itélete) 

Nem lesz semmi fortélyja! 

