


Ah! átkozott szines szív! 

Ki nem voltál igaz, hív, 

Édesgettél, hódítottál, 

Hívségedet ajánlottál, 

Hogy lészsz hivem állandó 

Soha máshoz hajlandó. 



Mért élsz hát ravaszsággal, 

S tele vagy hamissággal, 

Minden dolgod, mert csalárdság 

Szó, tekintet csak álnokság; 

Kár: személyed nemes vér, 

De nincs benned igaz ér! 



Azt hogy eddig szenvedtem, 

Mert igazán szerettem; 

Remélgettem, magadba szállsz, 

Ártatlanságomban megszánsz, 

Látván, épen semmiért 

Epedek csak kedvedért. 



De látom, nincs mód benne, 

Szíved hozzám hív lenne; 

Látod könyeim, mint hullnak, 

Nagy fájdalmim is újulnak; 

Vagy pogány s nem könyörülsz, 

Sőt inkább annak örülsz. 



Én hát már nem szenvedek, 

Ingyen már nem epedek; 

Tudom, mért vagy oly kegyetlen, 

Annak oka csak egyetlen, 

Legyen azért végső szó: 

Gyilkos lélek, adio! 

