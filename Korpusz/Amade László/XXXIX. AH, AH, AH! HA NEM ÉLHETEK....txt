


Ah, ah, ah! ha nem élhetek 

Távúl személyedtül, 

Égnem szerelmedtül, 

Engedj közel meghalnom; 

De jól tudom, 

Nem tagadom, 

Istentelen 

Én szerelmem, 

Mégis ne hagyj megválnom. 



Már vár bár végső veszéllyem, 

Hívségemben károm, 

Azért halált várom: 

Engedd mégis, had éljen, 

Rabod lenni 

Nem szégyenli, 

Társnak vészen, 

Ez nem lészen, 

Ah melly nagy kin igy élni! 



Az igaz, boldog ollyan szív 

Ki magyarázhatja 

S bátrán kimondhatja, 

Az ki álnok avagy hiv; 

Szólj: egy remény, 

Hallgass: kőkemény, 

Én állandó, 

Te változó, 

Talám még lesz minden jó. 



Drága kincs, ha tekéntenéd 

Véres sebeimet, 

Végső gyötrelmimet, 

Talám még megmentenéd; 

Mit tesz vallyon? 

Csak meghaljon, 

Ez én bérem; 

Azt égérem, 

Kész én szivem meghalni, 

Te vagy kincsem! köll élni. 



Elég vég az én pályámnak 

Ajakid rózsái, 

Szemeid' fáklyái 

Illy bért adtak átkai; 

Már, jaj, vége! 

Ah gyászige! 

Én gyilkosom, 

Élj hív párom (vagy: pajzsom )! 

Ki szeret, köll szenvedni. 

