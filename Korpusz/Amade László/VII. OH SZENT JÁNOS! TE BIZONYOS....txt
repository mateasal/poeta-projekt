


Oh szent János! te bizonyos 

Hirnév bajnokja! 

Böcsületnek s jó hirnévnek 

Nagy pártfogója! 

Ments meg a rosz nyelvektűl. 

Gyalázó emberektűl, 

Kisebbségtűl 

Rövidségtűl, 

Ments meg ezektűl. 



Szent gyónásnak, szivtitkoknak 

Hiv megtartója, 

Szentegyháznak s martyroknak 

Vagy uj példája! 

Nepomukban virrada 

Csehországnak csillaga. 

Még nem törtint, 

Titkokért kint 

Ki (v. Igy) szenvedt volna. 



Az király bár minden kint már 

Rajtad követett, 

Mindenekre s igéretre 

Semmit ki nem vett; 

Végre az Moldva vize 

Volt halál kinos ize; 

Bevettetett, 

Ölettetett 

És temettetett. 



Megmutatja s bizonétja 

Ártatlanságod 

Öt csillagja, vizen lángja 

Állondóságod. 

Gyalázatot szenvedtél, 

Mégis így tündöklöttél, 

Szent titkokért 

És hivségért 

Nagy szentté lettél. 



Pátronusom! légyen jussom 

Nagy érdemidben! 

Őrizz kérlek, meddig élek 

Böcsületemben. 

Kigyó nyelvek fullánkja, 

Ne ártson gonosz lángja! 

Légy vezérem 

Még azt érem, 

Látlak egekben! 

