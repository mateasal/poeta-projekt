


A mit megmondottam, 

Sokszor javaslottam, 

Kérlek vegyed szívedben; 

Ha többet szólottam, 

Híven tanácsoltam, 

Éljen mégis elmédben; 

S te is mit igértél, 

S hittel pecsételtél 

Tartsd meg igaz hitedben. 



Mindent elkövettem, 

Mást szívbe nem vettem, 

Melyeket megfogadtam; 

Sokan kisértettek 

S tőled térítettek, 

De még jó szót sem adtam; 

Sőt meg is itéltek, 

Mindenfélét véltek, 

Azért mégsem változtam. 



Azért bár távol vagy, 

Lá. .án árván ne hagyj, 

Gondold meg, mit szenvedtem! 

Mindenféle átkot, 

S majd épen csodákot - 

Mindent én elkövettem; 

Érted más sziveket, 

( épen szépeket) 

S csupán mindeneket 

Egy szóval megvetettem. 



De hív vagyok, gondold, 

Bár hozzám olykor told 

Másokat az irigység; 

Nincs bennem változás, - 

Vagyon tűz s áldozás! 

Van páratlan nagy hívség, 

Van szív, van szerelem, 

Van kedv, van gyötrelem, 

Van értelem, egyesség! 



Ezért im küldöttem, 

Néked kedveskedtem, 

Mi tőlem kitelhetett; 

Vedd tőlem jó névvel 

És háladó szívvel; 

Reméld, mi nem lehetett! 

S állandó bért vegyen 

Az, akárki legyen, 

Ki valaha kedvellett! 

