


Bolond, ki szenved, 

És ollyan szivért eped, 

Ki nem állandó; 

Azért gyötrődik 

És majd porrá törődik, 

Szinre hajlandó; 

Kinek lárva élete, 

Van ideig kelete, 

Végre mulandó. 



Szárnyon jár s röpül, 

Édesgetett és örül, 

Biztat az remény; 

Nemcsak arany fénylik, 

De agyag is tündöklik, 

Ha szolgál napfény: 

Nem minden ides szó jó, 

Melly megmar, mint az kigyó, 

Mégis sziv kemény 



Ki szokott árnyékhoz 

Az fény tetszést nem okoz, 

Inkább ebben él; 

Ki örömest ingadoz, 

És mindenért lángadoz, 

Elég kevés szél; 

Hogy hasonlót csak szeret, 

És így minden mást megvet 

vagy: Ád illy gyarló mentséget, 

Illy gazt jóra vél. 



Kinek van értelme, 

És magához szerelme, 

Kiván nagyobbra; 

Kiben van hüség, 

Mint szalmatüz ugy nem ég; 

Kiván nagy lángra; 

Kinek hamu szikrája, 

Volt tüze csak pazdorja, 

Akad reváncsra. 



Bármint átkozza 

Magát és mást okozza, 

Nincsen hitele; 

Mondja, hogy ő szent 

És minden szeplőtül mentt, 

Ugy is van jele - 

vagy: Hir vele tele; 

Más is érti ezeket, 

Ki próbált sok sziveket, 

Nem gondol véle! 

