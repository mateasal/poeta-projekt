


Gyöngyéletre s az mezőre 

Jőj és késérj el, 

Ott mint gondolsz és parancsolsz, 

Kedved mit kedvel: 

Lauruság arany hajadat 

Tisztel s rózsa ajakidat, 

Marsch, marsch, ah jőj el! 



Mit miveljek, ah mint menjek, 

Véled táborban? 

Lovagolni s vándorolni 

Soha sem szoktam; 

Ritka szűz laurus-mezőben, 

Hervad rózsa ott hévségben, - 

Itthon én dolgom. vagy: 

Semmi humorom. 



Mars Venusnak hiv barátja, 

Egyetértenek, 

Két istenség egymásért ég, 

Példák sziveknek; 

Melly szerelmes sziv az vitéz, 

Parola itt sziv és az kéz, 

Minden lépes méz. 



Bár úgy légyen s bármit tégyen 

Az két istenség, 

Competálni és követni 

Ezt, nem emberség: 

Mert én vagyok egy gyarló szüz 

Légyen távúl tőlem az tüz 

És az vitézség. 



Félve megyek az utczára, 

Ritkán ablakra; 

Szüleim is ellenzenek, 

Zárnak lakatra: 

Meg is vallom nem szeretlek. 

Hogy bujdossam s véled éljek; 

Én nem követlek. 



Teljék azért minden kedved, 

Már nem késértlek; 

Ha nem kedvelsz és nem szeretsz, 

Én sem kedvellek! 

Isten s emberek példája, 

Még megtör Amor igája, 

Már nem szeretlek! 

