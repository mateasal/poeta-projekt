


Lála, lala, Dalila! 

Te vagy Pannus szívem, 

Habár volnék Sámsom is, 

Nincsen erőm, hivem: 

Ha akarod, lángozom, 

Rajtad áll hévségem, 

Ha nem, - fázom; huss huss, 

Pannus én szerelmem. 



Oh Jehova! már hova 

Menjek illy kétségben? 

Két ut vagyon előttem 

Igyekezetemben: 

Balra szegény, ha megyek, 

Ki lép ösvényemben: 

Jobbra pedig nem lehet 

Ezer irigyemben. 



Dinom dánom, azért is 

Desperátus vagyok; 

Dura, dura, erára, 

Bár gyötrelmim nagyok, 

Tala, lalla, falalla, 

Mese ez másoknak, 

Szemrehányják és bánják, 

Kurvanyja azoknak! 



Pannus, Pannus, -nus, -nus, -nus, 

Mi közi ezekhez? 

Fügét mutat, mi köze 

Az hamis szivekhez? 

Kinek módja, zavaros 

Vizekben halásznyi, 

Tetszett szivet fog az ki, 

Mivel tud horgásznyi. 

