


Oh szent János! 

Én héjános 

Bűnös hozzád borúlok, 

Mert éltemben, 

Hir- s nevemben 

Oltalmaztál mindenben. 

Oh szent János paissa 

Jó hír s név pátronussa 

Böcsület pártfogója. 



Itt szemléllek 

Bűnös lélek! 

Tisztelem szent képedet, 

Bár ájúlok 

Ugy borulok 

Gyalázottul pirulok. 

Oh szent János paissa! 

Jó hír név pátronussa 

Böcsület pártfogója. 



Szent gyónásért 

Hiv titkáért 

Lettél martir, ontál vért, 

Tüzet s vizet 

Megpróbáltál 

Életedtűl így váltál. 

Oh szent János paissa, 

Jó hir s név pátronussa, 

Böcsület pártfogója! 



Királynénak 

Atyja voltál 

Gyónásárul nem szóltál, 

Azért minden 

Kínt szenvedtél, 

Az haláltúl sem féltél. 

Oh szent János paissa, 

Jó hir s név pátronussa, 

Böcsület pártfogója! 



Király azért, 

Hogy lángozott 

És halálnak áldozott, 

Moldván tüzi 

Öt csillagnak 

Bizonságúl lángoznak. 

Oh szent János paissa, 

Jó hir s név pátronussa, 

Böcsület pártfogója! 



Mennyi szivek 

Annyi tüzek 

Mennyi könyvek vagy vizek, 

Itt lángoznak, 

Szemből hullnak, 

Te éretted áldoznak, 

Oh szent János paissa, 

Jó hirnév pátronussa, 

Böcsület pártfogója! 



Nyelvek lángja, 

Tűz fullánkja, 

Ne engedd, hogy árthasson; 

Kissebbétnek, 

Bár üldöznek 

Rágalmaznak, gyűlölnek. 

Oh szent János paissa, 

Jó hirnév pátronussa, 

Böcsület pártfogója! 



E kiss köznek 

Csallóköznek 

Légy bizonyos gyámola, 

Tüzet vizet, 

Ki meggyőztél, 

Tűz árvizet meggyőzzél. 

Oh szent János paissa, 

Jó hirnév pátronussa, 

Böcsület pártfogója! 



Így oh nagy szent! 

Eltünk lesz ment, 

Minden rossz hir hirétűl, 

Vagy igasság! 

Az hazugság 

Távul lesz érdemedtűl. 

Oh szent János paissa, 

Jó hirnév pátronussa, 

Böcsület pártfogója. 



Tekint reánk 

Édes Atyánk! 

Kik nálod essedezünk, 

Mind e földön 

Mind egekben 

Benned dicsekedhessünk. 

Oh szent János paissa, 

Jó hírnév pátronussa 

Böcsület pártfogója. 

