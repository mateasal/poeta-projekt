


Oh szent János 

Én héjános 

Bűnös hozzád fordúlok! 

Mind isteni, 

S mind világi 

Jókat tőled koldúlok. 

Patronussom! 

Hozzád jussom 

Légyen az jó hírnévben! 



Te oltalmazz, 

Te igazgass, 

Ne maradjak szégyenben! 

Sokak közett 

Megütközött 

Az én jó hirem s nevem! 

Mocskoltatik, 

Szaggattatik, 

De te segélj meg engem. 



Te sokakat, 

Sok százokat 

Sokszor megoltalmaztál, 

A kik bíztak, 

Benned híztak, 

Hírekben megtartottál, 

Reményemet, 

Jó híremet 

Te benned helyheztetem. 



Segéts, ne hagyj! 

De erőt adj 

E világot nevetnem! 

Cselekedjed 

S ne engedjed 

A jó hírt konczoltatni. 

Fondor nyelvvel 

Mint egy enyvvel 

Nevünket mocskoltatni. 



Ha az rosszak 

És gonosszak 

Jó híremet mocskolják. 

Szent nevedért, 

Szerelmedért 

Engedd hogy visszaadják, 

Tied vagyok, 

Reád hagyok 

Mindent böcsületemben. 



Pártfogója, 

Szószollója 

Légy szolgádnak mindenben. 

Azon lészek, 

Példát tészek, 

Hogy téged böcsüljelek. 

Szentségedben, 

Életedben 

Holtomig tiszteljelek. 



Jelül légyen 

Példát tégyen 

Hogy téged lelkem kedvel, 

Téged dicsér 

Áld s igen kér 

Dicsekedhessem ezzel. 

Életemet, 

Jó nevemet 

Csak tenéked ajánlom! 

Megszóllástúl, 

Mocskolástúl 

Oltalmazzad kivánom. 

