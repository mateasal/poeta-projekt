


Bárha ellenzenek, 

Hogy téged szeretlek; 

De én aztat nem bánom, - 

Annál jobban kivánom. 



Ezren ólálkodnak, 

Kémeket tartanak; 

De én azt csak nevetem, 

S igen könnyen megvetem. 



Áskálódnak, bújnak 

Kigyókövet fújnak, 

Konkolyt hintnek közinkben: 

De nem ártnak szivünkben. 



Ezek irigylenek, 

Azok pedig féltnek, 

Hazugsággal üldöznek, 

Kurva az anyja ezeknek. 



Úgy szokott az lenni, 

Jónak véghez menni; 

Mert ki akar szeretni, 

Kell is annak szenvedni. 



Ezek végét várom, 

Bár nyerek, bár károm, 

Megpróbálom, hiv Bárom! 

Szivem néked elzárom. 



Bár sorsunk szomorú, 

S reményünk homorú, 

Irígyink ravasz örve 

Üdővel lesz megtörve. 



Szeret édes izet 

Medve lépes mézet; 

Ki hág uborkafára? 

Bizzák körmes macskára. 



Bár némely goromba, 

Töretlen otromba, 

Truczra mind el köll türnyi, 

Préssel jó szőlőt szürni. 



Jó dolga némelynek, 

Mint kalmár ebének; 

Van némelynek nagy gőzi, 

Még is konczát más főzi. 



Bár szórjam s rád hintsem 

Mindenemet, kincsem; 

De csak egy ennek czélja, 

Kemény szived aczélja! 



Néked csak az héja, 

Hogy nem vagyok héja; 

Mert vagyok engedelmes, 

Soha sem győzedelmes. 



Bagolynak sólyomja 

Van különös fia, 

Mint kakuknak más költi, 

Mégis fészkét bétölti. 



Ez nyájasság s messe, 

Kiki fejtegesse; 

Én magamban titkolom, 

És, mint értem, gondolom. 



Azért megvizsgálja, 

Bölcs ha kitalálja: 

Senki magára ne vegye 

És hallgasson s légyen vége. 

