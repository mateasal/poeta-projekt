


Hogy megválom, 

Nem csudálom, 

Szived mert már mint álom! 

A mint bánom, 

Declarálom, 

Nincsen annyi hajszálom: 

De jól esett, oka voltam, 

Mért másokrul nem tanultam? - 

Magam' igy contentálom. 



Olly kegyesnek 

Olly idesnek 

Szerelmedet gondoltam, 

Nem méregnek, 

Tiszta méznek, 

Meddig meg nem kóstoltam; 

Szabadságnak az rabságát, 

Vig örömnek az fogságát, 

Noha bár szabad voltam. 



Elhitettél, 

Mert esküdtél 

Az földre s az egekre; 

Késérgettél 

S édesgettél 

Kész voltál mindenekre: 

Hogy én lárvát adjak másnak, 

Az kik nékem vermet ásnak, 

Igy vezettél ezekre. 



Bár itéltem 

S jövendöltem, 

Hogy illy gyász vége lészen; 

Szinképzésed 

S tetszetésed 

Hogy illy gyászsorsba tészen; 

Azt gondoltad, szerettelek, 

Azért hogy csak szenvedtelek, - 

Különbséget ez tészen. 



Bolond voltam, 

Hogy hódultam, 

Szinre még is titkolom; 

Bár nem pirulsz, 

S el nem ájulsz, 

Magadban szállsz, gondolom. 

Mindenhez, hogy kész volt szived: 

Kérlek, ah (v. mondd) mi hasznát vetted? 

Itéld, lássad, nem bánom! 

