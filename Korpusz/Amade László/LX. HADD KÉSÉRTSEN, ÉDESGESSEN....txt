


Hadd késértsen, édesgessen, 

Hizelkedjen reménség: 

Biztat, úgy lesz, és el sem vesz 

Érdeme, 

kiért szivem ég; 

Jutalma 

De nem, nem, nem! 

Nem, nem, nem 

Hiszek immár, 

Ámbár tűz, víz, jég, vas, 

Ércz halálomra jár, 

Átkozott szó az: bár, bár! 



Az melly szivet porrá tettél, 

Meg kivánod gyujtani! 

Kit hamuvá elégettél, 

Újra föllobantani! 

Ah, távozzál kegyetlen, 

Istentelen! 

Ravasz, csalárd, hamis, 

Pogány és hitetlen, 

Orczátlan és szemtelen! 



Még megbánod és megszánod 

Zokogva megsiratod, 

Hogy igy bántál s meg nem szántál, 

Gyászelmédben juttatod: 

Csak, csak légyen minden, 

Az mit föltettél, 

Csak csak gyülölj s megölj! 

Gyilkos mit követtél, 

Többet még sem hóditod! 

