


Nem tudom megérteni; hogy hogyan lehet valaki, 

aki engem meg nem ért. 



Oly egyszerű és világos és előttem nem titok 

S ha ki rámnéz, tág szemmel néz s mint egy őrültet csodál, 

hol veszett el kettőnk között a kapcsolat, emberek... 



Gondold végig: a gondolat arra való, hogy megértsd! 

gondold végig: elejétől, egyszerűn, amint igaz! 

gondold el a gondolatot: és engedd, hadd járjon át! 



És akkor egy uj ember léssz: egy uj ember: uj, igaz! 



Lélek, aki lelket keres és oly boldog, ha talál, 

mint a néma idegenben egymásra lelt földiek. 



Én nem tudlak megérteni, hogy nem értesz engemet... 

Hát hogy lehet valaki: aki engem meg nem ért ?... 

