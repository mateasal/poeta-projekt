


Rab Siont im hogy visszavezettél. 

Olyanok voltunk, mint álomlátók, 

Mint álomlátók. 



Ámde betelt szánk víg nevetéssel, 

Fakad a nyelvünk vígadozásra, 

Vígadozásra. 



Szólt a pogány is, szólt a pogány nép: 

Hatalmasan tőn az Ur ezekkel, 

Az Ur ezekkel. 



Nagy cselekvés volt mit cselekedtél. 

Lásd hogy örvendünk, hogy örül szívünk, 

Hogy örül szívünk. 



Hozd Uram vissza rab fiainkat, 

Mint patakokat a déli földről, 

A déli földről. 



Könnyhullatással akik vetettek, 

Hadd aratnának vígadozással, 

Vígadozással. 



Ki vető magvát sírva cipelte, 

Nyerjen az kévét vígadozással, 

Vígadozással. 

