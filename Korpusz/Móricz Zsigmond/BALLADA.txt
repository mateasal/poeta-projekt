


- Jónapot, jónapot, kedves régi cimborám! 

Hogy vagytok és mit csinál drága szép kis leányod? 



- Köszönöm, köszönöm, kedves régi cimborám, 

múlt héten lőtte magát szíven a kis leányom. 



- Jézusom, Jézusom, szerencsétlen testvérem. 

- Vőlegényét kedvesem B. listára helyezték. 



- S a fiad, szép fiad, a daliás nagy legény? 

- Óh ez régi, régi seb: elesett a harctéren. 



- És a te kedves, jó, szorgalmas hű asszonyod? 

- Tüdővészben elmúlott: gyógyítani nem tudám. 



- Rettentő, rettentő, és ma senkid? senki sincs? 

- Senki édes barátom: a magyar fát megeszi 



az időknek vasfoga: majd kidőlök, mint a tölgy. 

