


Vedd sarlódat édes kincsem, 

Aratni jer most énvelem. 

Temelletted, édes rózsám, 

Mindjárt jobban megy a munkám. 



Danolj rózsám, a nótában 

Mint szivünkben szerelem van. 

Szép is a dal, ha szerelmes, 

Bús legyen bár, még is kedves. 



Kösd be fejed a kendővel, 

De szép orczád ne takard el, 

Virágos kert az énnekem, 

Örömimet onnan szedem. 



Nagyon süt nap dél felé, 

Pihenj le a kereszt mellé, 

Dülj szűrömre édes rózsám! 

Enni majd hoz édes anyám. 



Én addig a kútra megyek, 

Hogy friss vizzel enyhítselek, 

Ha csókot adsz érte, rózsám, 

Hárommal megköszöni szám. 



Aratgassunk aztán megint, 

Mig az este álomra int; 

Ád az isten így kenyeret, 

Igy veszlek el én tégedet. 

