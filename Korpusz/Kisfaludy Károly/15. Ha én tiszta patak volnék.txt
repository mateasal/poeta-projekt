


Ha én tiszta patak volnék, 

Galambom kertjében folynék, 

Tán hattyúként nyári este, 

Friss vizemben megfürödne. 



Ha én zöldelő fa volnék, 

Galambom kertjében állnék, 

Föltartanám a nap hevét, 

Hogy ne süsse szelid képét. 



Ha illatos virág volnék, 

Galambom kertjében nyílnék, 

Tán víg kedvvel leszakasztna, 

S keble havával itatna. 



Ha én gyönge szellő volnék, 

Galambomra legyezgetnék, 

S míg édesden álmadozna, 

Ajkam ezer csókot lopna. 



Ha én fülemile volnék, 

Galambom kertjébe szállnék, 

Búmat talán meghallgatná, 

Szívért szívét odaadná. 

