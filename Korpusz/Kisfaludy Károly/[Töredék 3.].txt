


Andalogva ernyés hanton 

Ül szép Emmi s koszorút fon 

Kedvesének homlokára. 

A ki messze hadban jára, 

S most a béke szent jelére 

Visszavárja kebelére. 

A kerengő útra néze 

Nem jön -e még szép vitéze, 

Minden zajra szíve dobban 

S arcza édes lángra lobban, 

Fel-felszökdös, por ha látszik, 

S lombok közt a szellő játszik. 



Harsog a kürt, fegyver csillog, 

Pánczél, dárda, lándzsa villog; 

Több vitéz jő s bú-feledve 

Újra kél az élet kedve. 

Boldog néptül forr hegy és völgy, 

Ott hű mátka, itt vídám hölgy, 

Bajnokát remegve várja, 

S a jövőt karjába zárja; 

Víg daloktul hangzik a táj - 

Csak szép Emmi szive még fáj: 

Félve kérdi, hol maradt el 

Karcsu Zolta fegyverével, 

Sok halált osztott -e karja, 

Vagy már őt is sír takarja? 

Szánakodva mond a kérdett: 

Légy erős - s avval búcsút vett 

Több hős vágtat el mellette, 

Ámde köztük nincs szerette - 

