


Messze tőled édes kincsem, 

Komor búban fogy életem: 

Küldj messzirül vigasztalást, 

Hogy te még most sem szeretsz mást. 



Ha megvirrad napkeletrül, 

Emlékezem szép szemedrül, 

Az is, napom míg boldog volt, 

Oly szép tűzzel felém lángolt. 



Bár itt is a nap melegít, 

Mint szemed ugy még sem hevít, 

Kivül égek, belül fázom, 

Mert te messze vagy galambom! 



Mit nem adnék, mit nem tennék? 

A villámra is felülnék, 

Hogy csak egyszer láthatnálak, 

És szivemhez zárhatnálak. 



De mit tegyek? nincsen mentség. 

Tudja isten, látlak -e még! 

E gondolat csak könnyet ád, 

Szép galambom, isten hozzád! 

