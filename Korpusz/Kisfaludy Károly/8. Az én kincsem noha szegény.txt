


Az én kincsem noha szegény, 

Még is szivbül szeretem én; 

Sok legény van a faluban, 

De mint Palim egy sincs olyan. 



Édes anyám neheztel rám 

Ha durrogat az én Rózsám, 

Mikor házunk előtt korán 

Kiballag szép nyája után. 



Ne durrogass jó galambom! 

Félbe szakad édes álmom: 

Jól esik bár ha nézhetlek, 

De álmomban megölellek. 



Friss bokrétát kötöttem én, 

Neked adom, barna legény! 

Tűzd a hűsön kalapodra, 

S emlékezz meg galambodra. 



Vedd elő kis furulyádat, 

Fujd el rajta bús nótádat, 

Tán a szellő erre kapja, 

Hogy rám gondolsz, megsusogja. 



S én a kertben ha gyomlálok, 

Szép nótádra visszadallok, 

Eldallom, hogy te lészsz kincsem, 

Míg utolsót ver a szívem. 

