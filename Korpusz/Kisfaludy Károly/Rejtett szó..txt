


Hat betűből állok, házi eszköz vagyok, 

S használtatva semmit egészen nem hagyok, 

Láthatsz kezében is sok mesterembernek, 

Ámbár nem árthatok a keményebb szernek. 

Első két betűmnek örül gazda és nyáj, 

Általa vidám lesz a mező és táj; 

Nagy város utczáin élve nem nézheted, 

De hervadtan annál drágábban fizeted. 

Három első tagom hangos torku madár, 

Rengő vetés közt, a vadász utána jár: 

Fogva sötét házban akasztja falára, 

Halva jó ízűen teszi asztalára. 

Végső négy tagom nem tesz soha egészet, 

De a végső három annál többre vezet; 

Ez ura mindennek, jót, szépet, dicsőt szül, 

Csillagot mér s bátran világokat kerül. 

