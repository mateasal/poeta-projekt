


Hogy a gyenge magyar sereg 

Mohácsnál megütközött, 

De minden vitézség mellett 

Szolimán mégis győzött. 

Hogy az elfoglalt hazában, 

A letiprott Hunniában 

Rend s törvény elenyészett, 

S felbontván a társaságot, 

S lakosok közt igazságot, 

Csak fegyver és erő tett. 

Ama veszélyes időben 

Két nemesek éltenek: 

Balázs s Lénárd, kik már régen 

Gyülölségbe estenek; 

S ellenséges feltétellel, 

Háború-igyekezettel 

Egymást meg-megtámadták, 

Ostromolták váraikat 

S szomszédos jószágaikat 

Kegyetlen pusztították. 



Lénárdnak egy fia vala, 

Akit igen szeretett. 

Jó ifjú! ámbár fegyver közt 

És harczban neveltetett, 

Az is mindenkor jelen volt 

És az atyja mellett harczolt 

A vérengző csatában; 

Vitézsége csudákat tett 

S mint egy győző csillag fénylett 

A csata zavarjában. 



Egykor a viadal között 

Elragadva tüzétől, 

Az ifjú messze elvála 

Atyja hív seregétől, 

És bajnokul verekedett, 

Már éktelen károkat tett 

Az ellenség rendében, 

Mert kardja minden vágása 

Egy embernek volt romlása, 

Kit elejtett vérében. 



Mérges dühre lobbant Balázs, 

Hogy ő ezt megsajdítá, 

Hozzá vágtat és vitézit 

.... felbuzdítá. 

Az ifjú bátran megálla 

És Balázszsal kardra szálla. 

