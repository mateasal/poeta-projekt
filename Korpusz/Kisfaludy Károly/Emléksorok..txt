


Mely szép nemzet előtt érdemleni pályaborostyánt! 



Félve a gyönge kiáll: Versenyt fut sorssal a bátor. 



Emlékül ragyogok: mint küzd s győz a nemesebb vér. 



Tettre-nemes verseny nagyot alkot, s edzi erőnket. 



Hol nincs versenezés, nincs küzdhelye bátor erőnek. 



Küzdve nyerél, s nevedet diadalban visszasugárzom. 



Értem küzdni kelél: s diadalmadat hirdetem én most. 



Engem erő szüle, nyer, s egyedül az birhat. Azért győzz! 



Pálya futása után szépség nyújt díjt az erőnek. 



Győztes lenni dicső: s lehet -e szebb czélja magyarnak? 



Verseny pályáján tűnik fel a férfias érdem. 



Küzdve haladva nyeré az erős e szép diadalmat. 



Nemzeti dísznek ürítsd e diadalmi pohárt. 



Bármi nehéz pályát sem retteg a tiszta nemes vér. 



Lóra magyar! Szép pálya ragyog, ha előre törekszel. 



Messze időbe ragyog emléke a nyert diadalnak. 



Lóra magyar! versengve közelg nagy pályai czélod. 



Küzdve lehet nagygyá az erős és férfi tehetség. 



Bennem szép diadal s nem díj emléke sajátod. 



A kétes pályán nemesen megvíni dicsőség. 

