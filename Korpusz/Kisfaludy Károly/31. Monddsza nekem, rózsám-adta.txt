


Monddsza nekem, rózsám-adta, 

Van -e kezed olyan, 

Amely nemcsak ölelni tud, 

De jártas dologban? 

" Van kezem, mely a ház körül 

Tud munkát találni, 

Jól tud varrni, sütni, főzni 

S beteget táplálni." 



Monddsza nekem, kincsem-adta, 

Van -e lábad olyan, 

A mely nem csak sétálni tud, 

De honn is talpon van? 

" Van lábam, mely jó úton jár 

S nem botlik oly könnyen, 

A nappal kél, sürögve jár 

A háznak körében." 



Monddsza nekem lelkem-adta 

Van -e szíved olyan, 

Mely szeret? Ha van, elveszlek 

Még ezen farsangban. 

" Van szivem, mely híven szeret 

S ezt tartom fő jómnak: 

De másért ég, nyalka legény! 

Tiéd kosaram csak." 

