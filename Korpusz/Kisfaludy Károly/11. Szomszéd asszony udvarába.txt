


Szomszéd asszony udvarába 

Két galamb szállt minapába '; 

Bár elmémet mint futtatom, 

Melyik szebb? azt nem tudhatom. 



Egyik fürge mint a kis hal, 

Arcza piros mint a hajnal, 

Nem is csoda, két nap süti, 

Bogár szemét, ha felüti. 



Nappal is éj látszik haján, 

Rózsa virit kerek száján, 

Ha ez csókra tüzesednék, 

A méreg is mézesednék. 



Mint a hattyu szép a másik, 

Mikor rózsák között játszik. 

A mintha buzavirág kelne 

A friss havon, olyan szeme. 



Liliomból szőtt arczáján, 

Gyöngybe foglalt édes száján 

Szelíd öröm mulatozik, 

Onnan más szivébe szökik. 



Hej csak ide röpülnének! 

Be örülnék a szőkének; 

De a barnát is szeretném, 

Szint oly kedvvel ölelgetném. 

