


A Tiszának kies partján 

Járok én szép rózsám után. 

Tisza! Tisza! mond meg nekem: 

Szép rózsámat hol keressem? 



Tisza! habod azért vidám, 

Mert tebenned fürdött rózsám, 

M'óta rózsám vizedbe szállt, 

Barna szined fejérré vált. 



Hol szép rózsám? mond meg Tisza! 

Válj mézzé, ha vized iszsza; 

Mond meg, hogyha értem sóhajt, 

Kebelemre visszaóhajt. 



Irígy Tisza, te csak nem szólsz, 

Szigetek közt némán lefolysz: 

Én is puszta sziget lettem, 

Búmnak árja foly körültem. 

