


Ha reményid árbocát 

Sors viszálya széttöré 

Nézz a csillagok köré: 

Ők lesznek vezéreid, 

Ha szivedben él a hit. 



De kit álbölcselkedés 

Hitben is megingatott, 

Az vihartól hányatott, 

Tévelyeg vezértelen, 

Őnmagába' sincs jelen. 



Néki túl siron s időn 

Nem csillámlik enyhe fény, 

Ég és üdv agyköltemény 

S minden szent a föld felett 

Álom s csába képzelet. 



Őrizd szíved Istenét! - 

Hogyha lelked csüggedez, 

Híven ápol ő s fedez, 

Szánakodva nyújt kezet, 

És örök csendhez vezet. 

