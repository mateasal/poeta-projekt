


Te bájvidék! 

Ott a kék messzeségbe, 

Hol szirthegyek nyúlnak fel égbe, 

S felhőtlen leng a tiszta lég! 

Idvezllek, oh te vég- 

Határa buzgó vágyaimnak, 

Te bájvidék! 



Mi szent öröm? 

Mi égi kéjt lehelnek 

Fuvalmi a langy estlebelnek 

Mezőidről, tündér vidék? 

S nekem virúlsz -e még, 

Nekem messzünnen bujdosónak, 

Gyönyörvidék? 



Ha nem, vidék! 

Úgy légy örökre boldog, 

Ím minden szent kötélt feloldok, 

Mellyel hozzád füzött az ég, 

S Isten veled, te vég- 

Határa minden vágyaimnak, 

Te bájvidék! 



De, oh vidék! 

Árnyid mily kéjt susognak, 

Viránymezőid mint ragyognak! 

S csak mindig kéjre intve még 

Mosolyg felém az ég, 

Az esti bíbor ég, fölűled, 

Titkos vidék! 



Csak vissza még! 

Tán a völgy alkonyában 

Ott hervad néma bánatában 

A hű szív, mely csak értem ég, 

S nekem virúlsz te még, 

Nekem messzünnen bujdosónak, 

Oh bájvidék! 

