


Köd borong; száll a daru 

Zúgva fenn az égen; 

Száll s meleg hazát keres 

Déli messzeségen; 

Néki ott virít a hon, 

Hol nincs tél az ormokon. 



Sárga a virágbokor, 

A lomb hervadandó; 

A mit látsz, oh föld fia, 

Hamvatag, mulandó. 

Gyarló létből a kebel 

Jobb hazába esdekel. 



Szív, beteg szív, itt az ősz; 

Lombjaid lehulltak, 

S többé földileg neked 

Ők ki nem virúlnak; 

De ne szálljon bú reád: 

Lelsz te is majd más hazát. 

