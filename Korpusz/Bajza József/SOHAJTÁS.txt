


Múltadban nincs öröm, 

Jövődben nincs remény, 

Hanyatló szép hazám! 

Miattad vérzem én. 



Miattad zeng panaszt 

S örök bút énekem: 

Sötét felhőd alatt 

Ez élet gyász nekem. 



Oly sok küzdés után 

Örvény s hullám közűl 

Segélni part felé 

Egy csillag sem derűl. 



Ki szívet alkotál, 

S belé érzelmeket, 

Szeretni lángolón 

Hazát és nemzetet; 



Kinek hatalma szab 

Törvényeket, határt! 

Oh népek Istene! 

Küldj egy reménysugárt. 

