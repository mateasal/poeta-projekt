


Kinom mi mély, lángom mi nagy, 

Látod, mégis kegyetlen vagy, 

Jövél, s elrablád szívemet, 

Szólál, s elrablád lelkemet. 



Rajtad hó-, rózsa-, égszinek 

Egymással harcra keltenek: 

E harc között én meghalok, 

Ha nem segélnek angyalok. 



Szivem dobog a kék szinért: 

Egy pár szem fejtse meg: miért? 



Kökényszemek, oh húnyjatok! 

Sugártokban elolvadok. 



Délben vagy éjtszaka, 

Reggel vagy estvelen. 

Egem szép csillaga! 

Mindig te vagy jelen. 

