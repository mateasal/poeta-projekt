


Könyűben, esti fény, 

Mezőmre mért ragyogsz? 

Fáim bús éjjelén 

Oh szellő, mért zokogsz? 

Szántok, hogy itt ülök 

S bú, fájdalom velem, 

Hogy lyányka nem mosolyg 

Szerelmet énnekem? 



Ah lyányka nem mosolyg 

Szerelmet énnekem, 

S epedve, rózsaként 

Elhervad életem. 

Ki gyakran álmaim 

Között enyelg velem, 

Az égi szépet, ah 

Sehol sem lelhetem. 



Hol vagy te, lyányka, hol? 

Kiért e szív hevűl; 

Kit esdve kérek én 

Hajnal s est fényibűl. 

Jer, hozd el énnekem 

A barna fürtöket, 

Felhőtlen arcaid, 

Mosolygó szép szemed. 



E hárs alá ülünk, 

Kéj s béke lesz velem, 

Mosolygó szép szemed 

Szerelmet int nekem; 

S majd fáim éjjelén 

A szellő nem zokog, 

S reám az esti fény 

Örömkönyben ragyog. 

