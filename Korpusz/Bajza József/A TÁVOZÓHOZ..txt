


Int a pálya távola! 

Csókod lángol ajkamon. 

Égnek áldott angyala, 

Légy szerencsés útadon. 



Nyujtsad drága jobbodat 

Zálogúl, hogy lángodat 

El nem oltják a korok; 

S bár eltép a sors hatalma 

Hő szerelmem istenálma 

Emlékidben élni fog. 



Még szemed dicső egébe 

Engedj egy tekintetet, 

Ah ez önt enyhűletet 

Vérző szívem mély sebébe. 



Csókod lángol ajkamon. 

Égnek áldott angyala! 

Int a pálya távola: 

Légy szerencsés útadon! 

