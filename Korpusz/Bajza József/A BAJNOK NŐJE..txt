


« Hős fiad ha él -e, 

Hol van, merre tért, 

Anyja kedvesemnek! 

Tőlem ah ne kérdd. 

Mondanom ha kell, hogy 

Halva gyermeked, 

Anyja kedvesemnek, 

E szív megreped. 



Nézz körűl a rónán 

Megtalálhatod, 

Domb alá temetve 

Nyugszik magzatod. 

Váró hű nejéhez 

Száguldó lován 

Nem jött a sereggel 

Vissza harc után. 



Összejártam érte 

Völgyet, tért, mezőt, 

S holtak közt a téren 

Halva leltem őt, 

Bajtársak könyeztek 

A hű társ felett, 

Kit korán a hadvész 

Sírba fektetett. 



Lakj a most rideg domb, 

Rajta hősjelek: 

Dárda, kópja, zászló 

Búsan intenek. 

A bajnak jutalma 

Vérsebek, halál, 

És hideg dicsőség 

Sír márványinál. 



Oh mért szülte anyja, 

Mért a mostohát? 

Aki feltalálta 

A fegyvert, csatát: 

Most nem volna halva 

Ifju kedvesem, 

Nem borongna gyászban 

Sírig életem.» 

