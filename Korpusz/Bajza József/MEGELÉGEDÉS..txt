


Mit nekem ti hír s szerencse 

Tűnedékeny álmai! 

Gazdag dús palotája, 

Lengeteg pórnép csodája, 

Mit nekem ti büszke hősek, 

Fény s dicsőség rabjai! 



Vívjatok ti koszorúkat 

Vérpályátok mezején, 

Hágjatok csillámtetőre 

Hol bölcs címet nyer a dőre: 

Kis hajlékom enyhhelyéből 

Nyúgott szívvel nézlek én. 



A felettem földerengő 

Bíbor hajnalfellegek, 

A mező kies viránya, 

Egy elzárt vidék magánya 

S holdragyogta forrás engem 

Szebb örömre intenek. 

