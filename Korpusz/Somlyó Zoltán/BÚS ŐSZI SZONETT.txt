


...Azután borgőz volt az élet! 

Sok olcsó csók és sok sötét virág! 

Szívemnek adtam éjjeli zenéket, 

mikből kibúgtak mély litániák. 



És lompos ősz jött. Rozsdaszinű bánat 

s bezörgetett szemem bús csillagán: 

Hé, ott hagytam a nyárban a babádat! 

Oly szép és oly mosolygós az a lány! 



Megsimítám rőtszín haját az ősznek 

s megráztam bőségtől fáradt kezét, 

mely mindent elhoz: szőlőt, bút, zenét... 



mik csókot s kéjt táncolva megelőznek. - 

S megkértem az őszt könnyeimen át: 

- mint én - feledje ő is el Meát! 

