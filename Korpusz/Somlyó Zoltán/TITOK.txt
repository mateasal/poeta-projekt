


Mindent, mindent tudhattok rólam! 

Nagy bűneim ólmos sötétjét... 

Átkos életem hogy hajol 

a sors korbácsa alatt kétrét... 



Botlásaim pojáca-táncát, 

tévedt siklásait kezemnek... 

A keserű falat izét, 

mikor elrejtőzve eszem meg... 



Hisz csontig meztelen vagyok, 

akárki a szivemig láthat... 

A szent ledérség árkain 

hagytam el színes, rongy ruhámat... 



Mindent, mindent tudhattok rólam! 

Még azt is, hogyha jót cselekszem... 

De ha én kérdem: ki vagyok?! - 

nem felel rá, csak két meredt szem. 

