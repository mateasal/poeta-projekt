


Az ereszen az eső lecsorog. 

Ezek hozzád az utolsó sorok. 



Nem vettem búcsút és nem is veszek. 

Én ezután is a tiéd leszek. 



Csak légy te másé. Menj szép utakon. 

Sok jót kívánok minden utadon. 



Süssön le rád a hold s a sárga nap 

s a csillagok fejedre szálljanak. 



S vigasztalanság korhadt küszöbén 

úgy tudj megállni, ahogy tudtam én. 



Gyászfátylaid a szél ne tépje meg. 

S hordjon a föld, ha lábad már remeg. 



Az ég a földnél távolabbra fut. 

És ki a földbe, ki az égbe jut. 

