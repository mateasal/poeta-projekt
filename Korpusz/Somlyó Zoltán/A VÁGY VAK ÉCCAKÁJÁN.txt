


A vágy kihűl a józan öntudatban. 

De sisteregve forr az öntudatlan, 

mely korlátlan úr mindnyájunk felett. 



Hiába szúr a kénytelen szüzesség! 

A gyatra vérnek az kell, hogy megessék! - 

Ezer titkos bűn köt össze veled! 



Be jó gyermeknek lenni, kit a pázsit 

bujálkodó melege meg nem másit, 

csak hátán fekszik és az égre néz. 



Be jó néki, mert a földig nem ér el; 

felhőkkel játszik, lilával, fehérrel - 

az égből ömlik ajkára a méz. 



De mit csináljak vágyó két karommal? 

S a mellemmel, a meggyalázott rommal? 

mely árva sírként feléd domborul... 



Tovább viszem szomorú úti málhám: 

szerelmemet, a vágy vak éccakáján, 

mely jéglepelként szívemre borul... 

