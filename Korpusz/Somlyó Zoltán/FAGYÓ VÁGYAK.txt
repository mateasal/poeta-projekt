


A Dráva villis völgye világos, 

az éjben hangos a hó. 

Szakállas gyertyánligeti árnyak 

a vizen nagykomoly táncot járnak, 

Nyög bele Dráva apó. 



A kompon vár a nagy váró semmi, 

a lánc a csigán zötyörög. 

Téli búbánat nyalja a partot; 

valami puska lángot szalajtott 

s a vad villik völgye dörög. 



... Pesten a kőbe, sok hideg kőbe 

ütközik megcsalt szemem. 

Járom a Drávát, várom a kompot, 

s látom a könnyet s nyelem a kormot, 

amíg falum útját szelem: 



A Dráva villis völgye havas, 

rajt két sor lábnyom: te s én... 

Járjuk a partot, várjuk a kompot, 

tündöklő hajad szememre ontod. 

S megfagyunk az álmok ölén. 

