


Ólmos ég: szent baldachin, 

áhitatom baldachinja - 

csak takarj bé csöndesen. 

Szívem; vágyak balga hídja 

s minden vágy arra tanítja, 

hogy reszketni csöndesen, 

és remélni csöndesen 

és szeretni csöndesen 

s istent hivni csöndesen: 

ég alatt ez szent komolyság, 

föld fölött ez súlyos játék. 

S bárha szívem könnyek fojtsák, 

rajt az élet fénye jár még. 



Ólmos ég: szent baldachin, 

áhitatom ég alattad. 

