


Két csókkal béllelt páholyát 

szerelmi cirkuszomnak: 

két melledet, a telteket, 

hazug csókra rendelteket, 

elfeledem ma-holnap. 



A szókat is, mik alkuvón 

kibomlottak a szádon: 

szivemről lekaszálom, 

mint rozsdaverte gabonát, 

mely vízben állt sok napon át. 



Neked rossz s züllött voltam ?... 

De emlékedet átkaroltam, 

minden szépet rádraboltam; 

s felém sose tárt karodban 

forrt a csók mindjobban-jobban; 

ócska cirkusz dobban, dobban; 

életemben csúf-titokban, 

mint egy harcra pergő dobban, 

a halál csontujja koppan. 

