


Csönd a falun. A szélbe zörg az ág, 

hallgatnak az emberek s a gulyák, 

sápadtan fekszik az éghajlaton 

a Balaton. 



Nem füstölög rajt már a gőzhajó, 

melyen Füredre szállni ó, be jó. 

Nem csillog már a villogó napon 

a Balaton. 



Négyóratájt még néha fölvidul, 

a bukó nap ha fodraiba fúl, 

mint vérhintett pad az éghajlaton - 

a Balaton. 



Csönd a falun. A szélbe zörg az ág. 

Alusznak az emberek s a gulyák. 

A napra vágyik ki a köd alól 

a Balaton. 

