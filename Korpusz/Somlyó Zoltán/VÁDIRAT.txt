


Ereszd neki bátran a tollat, 

dacos kezem! 

Nagy vádirat ez! Nem enyhíthet 

semmi ezen! 



Úgy írd le, ahogy tudod, érzed, 

oly vastagon! 

A vádlottat hóhérkézre 

ím, hadd adom! 



Megvádolom a nemtörődőt, 

aki röhög! 

A buta önzést, ezt a cédát, 

az ördögöt! 



A jóságot, mely ott köhécsel 

a zátonyon... 

Dühtől sikoltva, fuldokolva 

őt vádolom! 



Kéjért való kéj perceit, 

mert gyilkosok! 

Üres kezeknek életét - 

van, ó, be sok! 



A nap mesterséges, festett, 

hamis szinét! 

Megvádolom én az ember 

agyát, szivét! 



Megvádolom a szörnyű kort, 

a lusztrumot! 

Véres verejtékcseppjeit, 

miket unok... 

