


Ó meddig, meddig léssz velem 

könnyek hajója: bánat? 

- A végtelenbe mész velem! - 

igy válaszol a bánat. 

És bölcsességed mit akar 

sebes szivemmel, isten? 

- Hogy enyhüljön, mig hit takar! - 

Igy válaszol az isten. 



És így telnek le napjaim, 

ily szörnyü párbeszédben. 

Mig egyre forróbb lesz a kin 

s mind távolabb az éden. 



S a bánat sötét fejemen, 

mint gyászkoszorú, éget. 

S én mégis féltve őrizem 

ez élet-adta éket. 

