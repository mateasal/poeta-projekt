


Itt fekszem, jertek, nézzetek! 

Szememmel már nem nézhetek. 

A számmal már nem szólhatok. 

Elhagytak mind az óhajok. 



Karom volt két vaskalapács, 

most rajt a halálharapás. 

Két combom és a derekam: 

most rajt a halál dere van. 



Látjátok: hulla lettem én! 

Az élettel beteltem én. 

Beomlott ablak lett szivem, 

nem néz be rajt már senkisem. 



Csak kétfelől: a homlokon 

- ezen túl még gondolkodom -, 

mint kőfalakon áll a drót: 

a haj őrzi az álmodót. 



Még rajt a puder s hajkenőcs. 

Az illata meleg, erős, 

mert nem győzhetett rajt a dér - 

Szeressetek a hajamér!... 

