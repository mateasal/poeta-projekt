


Vállaid közé fúrom a fejem. 

Orchideás álmot ölelek rád, 

én, a te orchideás haramiád. 



Párnás öklöd derekam vájja; 

ingatag melled dalol velem... 

Én a te nevedet énekelem. 



A pamlag egy nagy orchideafelhő, 

rája hullottunk mi, két gyönge virág. 

Egy szent orchidea most a világ. 



Öled, ajkad: orchideaerdő; 

én vagyok rajta a vaksötét út, 

amely az erdőn kigyózva fut. 



Átrobog rajtam az illatos láz, 

a kebled egy világgá száguldó utat 

a roskadozásig beorchideáz. 

