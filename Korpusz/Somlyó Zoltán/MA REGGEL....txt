


Ma reggel korán ébredtem fel 

s kikergettem az arcodat szememből. 



Aztán az uccán végigvándoroltam 

s szemem ujra kívánta arcodat. 



A sétapálcám ezüstgombja fénylett: 

megláttam benne, milyen rút vagyok. 



Szomorú volt gondolnom szép szemedre, 

amelyben mindég megszépültem én. 



Két szem nevelt. Két szemre voltam bízva. 

S egy nap nem néztél rám, Anizia! 



Mért nem vertél meg inkább két szemeddel! 

Most sétapálcám nem verné szivem... 

