


Ez az, amit még akarok: 

menni még egy darabon és gyalog. 



Nézni a tájat, a füvet, 

mikor harmattól csillog, mint az üveg. 



És látni, hogy borul a fény 

a külvárosi kertek ölén; 



s hogy feszíti pilléreit 

az összekötő vasuti híd. 



A vándort, aki a rozson át 

oly görnyedten cipeli magát; 



a holdat, amíg a kertek alatt 

oly sokatmondóan leszalad... 



S este hétkor, a séta után 

megsimogatni kis fehér kutyám 



és nézni az ablakon át 

hogy bólint az orgonaág... 



Az ablakot kinyitani 

s az orgonával bólintani... 

