


Pelyhek, pelyhek: könnyű néktek! 

Sohse fáztok, sohse égtek. 

Mindig lejjebb szálltok; 

könnyű néktek szállnotok. 



Pelyhek, pelyhek, csöndvitézek! 

Minden arcba belenéztek. 

Csókoltok, ha kell a csók 

s olvasztanak lágy kacsók. 



Pelyhek, pelyhek, fehér könnyek! 

Ölelői asszonyölnek, 

csak reám ne szálljatok! 

Álljatok meg! Álljatok! 



Pehely vagyok én magam is, 

fejem hazug, lábam hamis. 

Én is szállok lefele 

s nem gondolok már vele... 

