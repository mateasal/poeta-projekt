


Megszoktam már e kósza éccakázást, 

az imbolygó sétát a köruton. 

Tudom, hogy semmi, semmi jót se hozhat, 

de vinni - elvisz engemet, tudom. 



Lefekhetnék én is rendes időben, 

topogjon más az éjji utakon! 

A reggeli szél engem is ölelne 

és csünghetnék az életkutakon. 



De ki tudja a hónaposszobának 

halázenéjét türni egyedül? 

Mikor a kínos egyedülvalóság 

esője dül rám, dül, csak egyre dül. 



Ki tudja romlott, harminc ifju évét 

meg nem siratni minden éjjelen? 

S ki tudja ám elhinni azt magának, 

hogy oktalan a siri félelem ?... 



Aludni kell! Álmodni meleg áldás! 

De béke kell hozzá és nyugalom... 

A hónaposszobákban kongva kattog 

a gondot őrlő taposó malom. 

