


Vannak dolgok, amikről nem beszélünk, 

mert szóba foglalt fényük langy, hamis... 

S miket elhallgat még a líra is. 



Én sose voltam finom s álszemérmes; 

sosem kerestem gyengéd rímeket. 

De most, ez egyszer, szólnom nem lehet. 



Csak jajgatás és dadogás e vers is, 

öreg fogak közt öreges nyögés - 

fázós sorokba fojtott dünnyögés. 



Mert szívemben sok kérdeznivalóval, 

félek a hangtól, amely áruló, 

s gyilokként önfejemre háruló... 



Ezért pipámat megtöltöm szinültig, 

a gyújtót lassan föllobogtatom 

és kinézek a nyitott ablakon. 



És számolom: egy férfi, kettő, három... 

Még járnak itt e sötét avaron... 

De látni őket már nem akarom. 



És önmagam is szörnyű teher látnom, 

e súlyos nyűggel meg miért gyaláz 

bennünket a csók... láz... fogantatás?... 



... Ó, lesik már a lábam közt a lépést! 

artériáim hő lélekzetét. 

S a vágyaimból ömlő bús zenét... 



Keserű számban kis tajtékpipámat, 

kapadohányba fúló sok jajom, 

s pecsétgyűrűmet szegény ujjamon... 

