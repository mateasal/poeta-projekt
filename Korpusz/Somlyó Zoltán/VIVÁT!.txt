


Vivát: technika! felhőkbe nyúló 

húszemeletes bérkaszárnya! 

Acélba öltözött, Mars felé repülő, 

berregő motorú Ikarus-szárnya! 



Uszályos, misztikus üstökösök, 

mik ragályos kinukba visszatérnek! 

Vivát: ezüst-lamé szivek 

és börtönbe széditő charleston-térdek! 



Vivát: lerongyolt és kiéhezett, 

sápadt munkanélküli-gárda! 

S százkilométernyire ölő, 

gyilkolómérgü gázpetárda! 



Vivát: te kor! amelynek fiai 

felcserélték botorul a nappal a holdat! 

Élők vigyáznak ottlenn a sírban 

s meredten röhögnek ittfenn a holtak. 

