


Selyemköpeny, fekete felleg 

fehér dombok felett! 

Selyemköpeny, fekete szél!... 

Valaki így beszél. 



Selyemköpeny, hűs jégszilánk 

forró tenger felett! 

Ma ismét visszatérsz nekem? 

Ezt kérdem félszegen. 



És a körúton ballagok, 

hol perg a selymes tánc. 

És ömlenek az illatok. 

S én sápadt reményt ringatok: 



Ó, hogy köszöntenék reá, 

levenném barna kalapom; 

s aranycsattos karjain 

hogy siklanának ajkaim... 



Nagymessziről már idezeng 

a zöld folyam, a Dunavíz. 

Ó, vízfodor, csipkeremek! 

Ó, karcsú kis propellerek! 



És Budapest, te cifra, szép, 

te forró, éhes Budapest! 

Kevély vagy, mint egy cínterem, 

hol élet nem, csak szín terem. 



Tíz éve már, hogy itt vagyok, 

hogy szellőidben evezek: 

most egy vitorlát adj nekem! 

A selyemköpenyt hagyd nekem! 

