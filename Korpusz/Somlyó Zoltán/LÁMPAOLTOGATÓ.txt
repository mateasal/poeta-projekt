


Hajnalodik. Az ég fakó. 

Jön a lámpaoltogató. 



Botja hosszú. Ilyet még én 

sose láttam. És a végén 



koppantó van: odatartja 

és a lámpát lecsavarja. 



Így megy uccahosszat. Látod? 

És eloltja mind a lángot. 



Az ég szürkül. Reggeledik. 

Egy alak még közeledik... 



Imbolyg erre, imbolyg arra... 

Tán fölöntött a garatra... 



Megindulnak együtt, szépen, 

reggeledő uccaszélen... 



Össze-összeölelkeznek, 

a felkelő napba néznek... 

