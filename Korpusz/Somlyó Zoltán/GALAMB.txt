


A fák alatt már hervadott a gyep 

és jött az ősz már, egyre közelebb. 



Érett gyümölcsök sóhajtoztak ott 

s a bágyadt szél bús illatot hozott. 



Kék fátyolával elrepült előttem, 

mint kék madár, mely ágrul-ágra röppen. 



Utánna néztem... kicsi kék galamb... 

És igy lett dél, megszólalt a harang; 



messziről zengett s nagyon messzire, 

mint távol-kedves szerelmes szive. 



S a fáradt őszben nagyon csendesen 

utánna sóhajtottam: kedvesem... 

