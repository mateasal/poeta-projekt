


A kezemet ma lemetszeném, 

hogy idegen legyen a vére. 

És beszélgetnék véle. 



Reátenném a csonka halottat 

egy illatos, puha selyemre. - 

Be szép ravatal lenne. 



Az elhalt ujjak minden alján, 

az alvadt erek kékjén, 

sok csókot lehelnék én. 



Becézném forrón, könnyesen, 

kacagva simogatnám 

az elhalt ujjak alján, 



ahol ma a te lágy kezed 

vad lüktetése égett... 

Szentté avatnám a kezem 

és elküldeném néked. 

