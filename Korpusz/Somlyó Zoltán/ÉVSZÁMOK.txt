


Most már benne vagyok a korban, 

bizony, már ötvenhárom... 

S még egyre az életem várom. 



Pedig tudom, hogy nem jön... Ősszel 

majd hallgatom, hogy zümmög a légy... 

S vele zümmögöm majd: ötvennégy... 



Aztán tovább nézem a felhőket, 

mint eddig, a háztetők fölött... 

És így leszek ötvenöt. 



S majd nézem a nőket és kérdem: 

hát ezek ették meg az életemet? Ezek ?... 

S akkor már ötvenhat leszek... 



Egy-egy éccakán majd fölriadok: 

hány év van még? Egy ?... Öt ?... 

Vagy még hat van ?... 

És így leszek egy napon hatvan... 



Múlik az idő... Mindent elfelejtek. 

S megjön a régi kedvem... 

Be szép lesz, majd azt mondom: hetven... 

