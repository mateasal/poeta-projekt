


Sötét éjben sötéten 

Egy halvány ifju ült, 

Fölötte vész az égen, 

Alatta sír terült. 



, Ki vagy te, sírok őre? 

Alattad mely sir ez ?' 

« Tekints e puszta kőre, 

Megmondja, mit fedez: 



Mi kincsem volt s világom 

E nagy világ ölén, 

Legkedvesebb barátom 

Itt nyugszik, - a remény! 



S halmára lehevertem, 

S halmán itt hervadok, 

A temető lett kertem, 

S kertésze én vagyok.» 



És mint a kőre nézek, 

S az írást olvasom, 

Nagy borzadalmat érzek, 

Remeg minden tagom: 



A sír sötét ürében 

Magamra ismerek; 

S a sírásó szemében 

Saját könyűm remeg. 

