


Sírján a jó anyának 

Két árva sirdogált, 

Kesergő bánatának 

Irt, enyhet nem talált. 



« A föld ölébe vitted 

Szerelmed, jó anyánk! 

Kinek lesz most helyetted, 

Kinek lesz gondja ránk ?» 



S a sírt szelíd virággal 

Körűlültetgeték, 

Könyűjök harmatával 

Naponként öntözék. 



De a legszebb virágot 

Mindenkor elvivék, 

Egy sziklakőbe vágott 

Szent Szűznek szentelék. 



« Oh szent szűz, esdve kérünk, 

Tekints kegygyel reánk; 

Te légy hitünk, reményünk, 

Anyánk helyett anyánk !» 



Szólottak, s a virággal 

Behinték zsámolyát, 

Szólván, letérdelének, 

S mondák a hő imát. 



Ki vitt a szűz anyának 

Drágább ajándokot? 

Ki ajkai mondának 

Buzgóbb imádatot? 



A sírvirág kelyhében 

Két árva könyje ég - 

Ha ily szivek kértét nem, 

Mit hallgat meg az ég? 

