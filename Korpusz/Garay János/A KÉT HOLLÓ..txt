


Bükágon éjsötéten 

Holló vagyon, 

Ül társa ellenében 

A szirt-fokon. 



Bükágról szól a holló: 

, Én éhezem, 

Mi lesz ma, barna rabló, 

Eledelem ?' 



S a barna társ a szirton 

Károgva szólt: 

« Vitéz van ott az órmon, 

Halvány és holt. 



Pártütközetben hullt el, 

Nincs fegyvere, 

Mellette solyma nyögdel, 

És hív ebe, 



De Zille, nője, távol 

A hűtelen, 

Új férj karába' tánczol 

Dús termeken.» 



S csattogja társa, szárnyát: 

, Ez kell nekem! 

Solymát te űzd, kutyáját 

Én elverem !' 



És szállt a két dögéhes, 

Károgva szállt, 

S a holt vitézen édes 

Tápot talált, 



Mig Zille, nője, távol 

A hűtelen 

Új férj karába' tánczol 

Dús termeken. 

