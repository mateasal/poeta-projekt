


Ölelve tartlak, 

Ölelve végre! 

Te hév szerelmem 

Tündéri bére! 



Enyém e szép szem, 

E nyilt mennyország, 

A melybe nézni 

Őrök boldogság; 



Enyém e szácska, 

E bájbeszédes, 

E csókolásban 

Szerelmes édes, 



Enyém e tündér: 

Hazáju hó mell, 

Magasra szépre 

Gyult érzetével: 



S mely szép szemedből 

Szemembe lángol; 

A melyet ajkad 

Ajkamra csókol; 



A melynek üdvét 

Melledbe rejted, 

Enyém, oh hölgyem, 

Enyém szerelmed! 



S e szerelemben 

Egész egy éden, 

Hol a boldogság 

Virágzik nékem. 



Oh hölgy, ez érzés 

Oly édes, oly nagy! 

Nem, oh nem álom! 

Te hitvesem vagy! 

