


Kiment a lányka kis tavára, 

A szőke fürtü Habilán, 

« Fel, fel, halacska! fel horogra, 

Mi kedved ott a tó alán ?» 



Arany halat fogott a lányka; 

« Ereszsz anyámhoz, oh ereszsz !» 

Sír a halacska - mond a lányka: 

« Ne sírj, anyád a lányka lesz.» 



Tovább, tovább sír a halacska: 

« Ereszsz el engem, hagyd megyek 

Édes hugomhoz.» - Mond a lányka: 

« Hugod helyett hugod leszek.» 



« Vár sírva nyögve kedvesem rám, 

Ereszsz hozzája, oh ereszsz !» 

« Menj, mond a lányka, kis szerelmes, 

Ha van szerelmed, el ne veszsz !» 



Még sokszor elment kis tavára 

A szőke fürtü Habilán, 

S a halra gondolt s kedvesére - 

S egy könycsepp ült szemcsillagán. 

