


Öröm, te csalfa vendég, 

Te lenge nád! 

Mi ért nincs a szivekben 

Szilárd tanyád? 



Keblembe is beszálltál, 

Oh hittelen! 

A szív miket nem érzett 

Megjöttöden! 



Keblemben is tanyáztál - 

Egyek valánk, 

Mint két rokon kebelben 

Szerelmi láng! 



De csalfa vendég voltál, 

S nem csalfa csak; 

Istentelen tolvajnak 

Kiáltalak: 



Orúl vivéd magaddal 

Szivem szivét, 

Egyetlen egy szerelmem 

Minden hitét! 



Öröm, te csalfa vendég, 

Te lenge nád, 

Oh, hogy nincs a szivekben 

Szilárd tanyád! 

