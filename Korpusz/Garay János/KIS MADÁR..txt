


Pintyőke kis madár 

Lánykától megszökött, 

Ugrál, repül, nevet, 

A kerti fák fölött. 

« Várj, várj! megfoglak én !» 

Szól a lány, s érte mén. 



Pintyőke kis madár 

Csak ugrál, csak nevet; 

Lánykának kis keze 

Csak űz, csak hesseget, - 

S pintyőke s lányka száll; 

Vadász megettük áll. 



Vadász kegyetlenül 

Leejti kis madárt; 

Szép lányka könyezi 

A szörnyü, szörnyü kárt! 

« Ne sirj, oh szép alak, 

Hogy megbántottalak !» 



Rossz vagy, kegyetlen is, 

Meg nem bocsáthatok, - 

Zokogva szól a lány, 

Madárt hol kaphatok? 

« Madárrá válom én; 

Szeress, oh égi lény !» 



S a lányka föltekint: 

Madárnak nagy lehetsz; 

Inkább szeretlek igy, 

A mint vagy, ha szeretsz! 

S vadásznak hő karán 

Olvadva csügg a lány. 

