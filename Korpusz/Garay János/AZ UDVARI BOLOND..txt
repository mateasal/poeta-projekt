


Ment egykor a fényes király 

Sétálni a mezőre; 

Leánya volt s a víg bolond 

Mezőre kisérője. 



Ekéje mellett a paraszt 

Daróczba van ruházva; 

Végig hasítja föld rögét, 

Verítékében ázva. 



S szól kérdezőleg a leány, 

Részvéttel szép szemében: 

, Mi ember az, király apám, 

Az ott a nap hevében ?' 



« Földet ruház az, jó leány, 

Kenyéradó vetéssel.» 

, S a föld viszont nem ad neki ? ', 

« Beéri ő kevéssel.» 



, Folt folton ül ruházatán, 

Arczán sanyar van és bú !' 

« Örömmel dolgozik, ne bánd !» 

, Mért hát mögötte hajdu ?' 



" Miért, miért, no hát azért, 

- Szól a király bolondja - 

Hogy a mit az vet ott, ez itt 

Komám csürébe hordja." 

