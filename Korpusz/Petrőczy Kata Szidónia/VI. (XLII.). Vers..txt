


Nyomoruságidban kesergő bús szívem, 

Mit remélsz, hogy naprul-napra nehéz terhem 

Nő, súlyos keresztem földig nyomott engem, 

Mikor vidámulsz meg, s hagysz csendességem. 



Meddig tart az Isten ez üröm étellel, 

Mikor jelenik meg ő segedelmével, 

Szörnyű fájdalmimot orvosló kezével, 

Mikor tapogatja sebem kegyelmével. 



Ő tudja legjobban, az meddig rendelte, 

Mert ő könyveimet tömlőibe szedte, 

Noha kereszt által sujtolta és verte 

Bűnös szolgálóját, de meg nem vetette. 



Irgalmas szemével reám tekint végre, 

Szívemet emésztő szörnyű ínségemre, 

Felemel az porbul, emel dicsőségre, 

Megszán s viszen mennyben ő dicsíretére. 

