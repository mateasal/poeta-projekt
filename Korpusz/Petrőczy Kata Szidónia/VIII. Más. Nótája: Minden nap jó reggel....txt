


Sűrő könyvhullással, gyakor sóhajtással 

Emlétem én sorsomat, 

Mert bánatim árja bús, szívemnek jajja, 

S boldogtalanságomat 

Naponkint neveli, szívemet epeszti 

Újítván fájdalmimat. 



Szívbéli sebeim, szerencsétlenségim 

Óránkint nevekednek, 

Sok fohászkodásim, gyakor jajmondásim 

Szintén megemésztenek, 

Elmúlt reménségem, nőtten nő ínségem 

S bánatim nem kímílnek. 



Mindenben ismérem, szívem kínját érzem, 

Sebeimet jajgatom, 

Az álnok szerencse kegyetlen bilincse 

Rajtam vagyon, jól látom, 

Mert mikor nyugovást, várnék megújulást, 

Haragját tapasztalom. 



Velem mostohául, nagy kímiletlenűl 

Bánék, minden jól látja, 

Minden örömemet, várt reménségemet 

Mert bánatra fordítja, 

Valamit elkezdek, semmit nem végezek 

Boldogul, mert elrontja. 



Mindenkor háborút, nyugvás helyet hoz bút, 

Ellenem hadakozik, 

Sok keserűséget, szívbéli ínséget 

Hoz reám s meg nem szűnik, 

Valamíg életem el nem fogy, azt vélem, 

Haragja el nem múlik. 



Mostoha kezei és mérges nyíljai 

Ejtnek halálos sebet, 

Ritka mosolygási és apolgatási 

Osztnak keserű mérget, 

Gyakor változása, állhatatlansága 

Nemz reméntelenséget. 



Gonosz fösvény marka, ki méreggel rakva, 

Nyújt kis jó után sok bút, 

Kincses adománya, mint Etnának lángja, 

Skorpiókkal rakott út, 

Aki jovát veszi, ottan veszély íri, 

Követi s utána fut. 



Kinek jovát osztja, szabadságtul fosztja, 

Repeszti hálójába, 

Onnan szabadulni, csendességet érni 

Nem lehet, mert markába 

Az üstökét tartja, és holtig jártatja 

Ő Labirintusába. 



Nem bízom ő benne, mert minden jó kedve 

Teljes keserűséggel, 

Egy marokni mézzel, ha kínál epével 

Tetézi sok ínséggel, 

Kinek kezét nyújtja, veszélybe taszítja, 

Játszik kegyetlenséggel. 



De hiszem, az Isten hogy kegyelmes lészen, 

Meg szán szegíny fejemet, 

Az szerencse ellen ő felemel engem, 

Megsegíti ügyemet, 

Sok bánatim után üdvesség kútján 

Viszi Mennybe lelkemet. 

