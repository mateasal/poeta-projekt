


Panaszolkodásimnak sok ínségébül 

Kiáltok, Úristen, bűn setétségébül, 

Vétkeimnek igen dohos örvényébül 

Szabadíts, kérlek, meg az bűn tömlöcébül! 



Ez bűnökkel megtölt keserves lelkemnek, 

Kárhozat kínjátul rettegő szívemnek, 

Te adhatsz jó irat bűzhödt sebeimnek, 

Légy megbocsátója, kérlek, bűneimnek. 



Terhe, íme mint nyom, jaj, sok vétkeimnek, 

Nevekedik árja az én félelmemnek, 

Árad erős habja keserűségemnek, 

Emészt szörnyű kínja bűnöm fekélyének. 



Rettenetes kétség szélin tátongónak, 

Segedelmét, Uram, csak tőled várónak, 

Mennyei hazáját szívből óhajtónak, 

Légy kegyelmes, Uram, bűnös szolgálódnak. 



Ördög kötelével kötözöt rab vagyok, 

Bűnnek tömlöcéből, Uram, hozzád vágyok, 

Jaj, ne hagyj elvesznem, mert bűneim nagyok, 

Lám kezed munkája és férgecskéd vagyok. 



Csak az te jóvoltod segített Dávidnak, 

Tömlöcbe jajgató Manasses királynak, 

Segedelmek voltál, Úr Jézus, sokoknak, 

Engedd, hogy számokba lehessek azoknak. 



Zokogó siralmim kegyes füleidbe 

Jussanak, oh Uram, színed eleibe, 

Jaj, ne hagyj elvesznem az én bűneimbe, 

Lám nincs semmi hiba kegyelmességedbe. 



Ím látod, senkibe nincsen reménségem, 

Világba nem lehet nékem segítségem, 

Mert sok az én vétkem, nem lehet mentségem, 

Te szent véred által lehet üdvösségem. 



Keserves lelkemet a te szent nevedért, 

Mosd meg bűneimbül kiontott víredért, 

Ne vess kárhozatra kínos halálodért, 

Értem is megholtál, bűnös szolgálódért. 



Az te eltévedett gyenge Juhocskádot, 

Keresd fel, Úr Jézus, mutasd jóvoltodot, 

Az te jobb kezeddel nyújtsad irgalmadot, 

Jaj, kétségben esni ne hagyd szolgálódot. 



Te nem örülsz, Uram, az én halálomnak, 

Kérlek tégy eleget tött fogadásodnak, 

Ha hozzád megtérek, nem adsz kárhozatnak 

El nyelni, s torkába esnem a sátánnak. 



Azért segítségűl, Uram Jézus, hílak, 

Vétkemet útálván tégedet óhajtlak, 

Meggyógyításomra, édes Jézus, várlak, 

Hiszem, megsegítesz, mert szívbül óhajtlak. 



Szerelmes Jézusom, én orvoslásomra 

Ne késsél, de jöjj el én gyógyításomra, 

Szent nevedért tekints az én siralmimra, 

Emlékezzél, kérlek, tött fogadásodra. 



Igaz hitbül nevedbe hogy ha mit kérek, 

Az te jóvoltodbul mindeneket nyerek, 

Ne irtózzál tőlem, noha bűnben élek, 

Szent nevedért véreddel mosogas, s élek. 



Drágalátos Jézus, csak tenéked éljek, 

Híven szolgáljalak, senkitől ne féljek, 

Valamit te uralsz, én mindent gyűlöljek, 

Minden gonoszságot nagy távul kerüljek. 



Oh, adj töredelmes, áhítatos lelket, 

Bűnön siránkozó, buzgó, tiszta szívet, 

Penitenciára hajlott igaz kedvet, 

Kérlek, Uram Jézus, hadd dícsírjem neved. 



Nagy sok jóvoltodért légyek hálaadó, 

Hittel, szeretettel tehozzád állandó, 

Bűnemet elhagyván csak téged szolgáló, 

Az gonosz vétkeket mindenkor útáló. 



Ily rút bűneimbűl szépen kitisztulván, 

Sok gonoszságimbul is meg megújulván 

Éljek igasságba, csak téged imádván, 

Tiszta szívbül az te nagy nevedet áldván. 



Az több bűnösnek is példája lehessek, 

Hogy, Uram, tőled oly kegyelmet nyerhessek, 

Holtom után véled, szép Jézus, élhessek, 

Sokszámú szenteddel menybe örvendhessek. 

