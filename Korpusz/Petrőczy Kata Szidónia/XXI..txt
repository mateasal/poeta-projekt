


Oh, élet, mért mégy el azoktul, 

Az kik üresek ilyen kíntul, 

S nehezen válnak ez világtul, 

Nem emésztődvén ily sok bútul. 



Mért gyötresz így, kérlek, engemet, 

S várakozással bús szívemet 

Mért nyújtják az párkák éltemet, 

Hogy felejthetném gyötrelmimet. 



Oh, világ, mely szörnyű vagy nékem, 

Így gondolkodván nő ínségem, 

Oh, ha lészen végbúcsúvétem 

Tőled, s vígan elköltözésem. 



Oh, szörnyű késedelmes halál, 

Ki kezébe megnyugvásom áll, 

Ohajtva várlak, s fájdalommal 

Várlak, mért késel, jöjj el halál! 



Ne késsél, óh, halál, már kérlek, 

Ha rút vagy is, tőled nem félek, 

Hílak téged, mert búba élek, 

Mert tudom, tenálad nyugvást lelek. 

