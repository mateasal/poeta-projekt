


Haj, csatorna, nagy csatorna 

Főgyüjtő csatorna! 

Amit érted elkövettem, 

Gigászi nagy torna! 



Belemásztam a beledbe, 

Vesédet kiszedtem, 

S a küzdelmet önzetlenül: 

Közérdekből tettem! 



A köz mégsem értette meg, 

Hogy övé az "érdek "! 

Hej, csatorna, nagy csatorna, 

Mit ér a gigászi torna, 

Amit tettem - érted!!... 

Érted??!!... 



Járok a tibeti pusztán, 

Egyedül, búsan elhagyottan 

És felszedem, 

Amit a sok mandarin elhagy ottan! 

Ó, mandarin! - was hat man darin, 

Hogy a közért önzetlen harcol, 

Ha meg nem értik, 

S az ángya térgyit 

Kapja a köztől csak jutalmul! 



Oh, jer, oh, jer a keblemre, 

Nemo: te édes ideálom! 

A küzdelmünk úgy nem lesz álom, 

Ha benned párom megtalálom! 

Te névtelen hős, 

Te hős névtelen! 

Minő csodát tettél velem! 

Eddig a nők barátja voltam, 

Lelkes, önzetlen feminista, 

Most pedig, Nemo, te tetted ezt, 

Vagyok törhetlen - neminista! 

