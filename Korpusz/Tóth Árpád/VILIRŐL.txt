


Üldögélek a Nagyerdőn, 

Elhallgatom elmerengve 

Nyírfalombok zizzenését. 

Ó, mikor még együtt jártunk 

Nagyerdei nyírfák árnyán, 

S úgy hittem, hogy leveleik 

Örömükben csodanótát 

Tapsolnak ki lágy tenyérrel. 

Most is itt vagy. Érzem, érzem. 

Bár nem látlak, itt kell lenned, 

Itt nevetgélsz új pároddal 

Valamelyik nyírfa árnyán. 

S míg leszáll a lila alkony, 

Messzi nyírfák rám sziszegnek, 

Görbe törzsük megvonaglik, 

S mintha mind-mind egy-egy nyelvét 

Mennyre öltő kígyó lenne... 

