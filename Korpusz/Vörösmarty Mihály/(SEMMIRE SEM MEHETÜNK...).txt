


Semmire sem mehetünk, ha csak andalgólag emeljük 

Tollunkat, kedvünk, s tárgyunk sincs verseket irni. 

Igy tehetetlen volt elmém, késtette nagyokra 

Vágyó indulatom, mikoron tárgy nem vala, melyre 

Kénye szerént szedné érzésit rendbe, ez okból 

Kezdettem tűnődésem versekbe foglalni. 

Múlik üdőm hasznos munkában, nem töröm annyit 

Válogató elmém a tárgy sokféle nemében. 

És bár kedvetlen s ízetlen sorra fakadt ki 

Kétes versezetem, mégis több jóra tenyésző 

Munka helyett únalmamban jobb ilyeket írnom, 

Mintsem egyébb jelesebb dolgot rútúl magyarázni, 

Ami többnyire származni szokott unalomnak öléből. 

