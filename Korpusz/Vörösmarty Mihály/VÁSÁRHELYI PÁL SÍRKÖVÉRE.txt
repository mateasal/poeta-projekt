


Mértem az országot, vizeinek kísérve futását, 

És utat a csüggő sziklafalakba törék. 

Elfeledém, hogy utam bizonyos, s hogy amennyi nekem kell, 

Amint megszületém, mérve lön a kicsi föld. 



Hallom -e még zúgásaidat, Tisza féktelen árja! 

Látom -e, zöld koszorús róna, virányaidat? 

Eljön -e a délbáb tündér palotáival álmom 

Képeihez, szebbnek festeni a honi tért? 

Oh siket és vak a föld. De ha nemzetem egykor idézné 

Hű nevemet, lelkem hallja s megérti e szót. 

