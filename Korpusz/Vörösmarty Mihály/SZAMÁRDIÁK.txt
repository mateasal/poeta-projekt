


Rajtad ülök, Calibán, "ösmersz -e halálodat, engem ?" 

Azt hitted, hogy már nem vagyok, és vigadál? 

Most majd én vigadok; de te készűlj: utra menendesz! 

A Helicon vár - én rajtad ügetni fogok. 



Meg ne botolj, mackó, botlásodat éri ütésem 

Egy, kettő, három - s hát te örökre botolsz? 

A sas verjen meg! már én nem győzlek ütéssel: 

Vond le magas füledet, még az is egyre boszont. 



" Mért ütögetsz gazdám, lásd már nem botlom utamban." 

Hogy tehenet loptál, pára te, ütlek azért. 



" Mért bántasz gazdám, nem botlom hű lovad immár." 

Gondolatot loptál, szolga te, bántlak azért. 



" Mért vagdalsz uram, ím nyögök, és nem botlom az úton." 

Lelkeket árúltál, bűn fia, váglak azért. 



" Mért gyilkolsz, gazdám, fejedelmem? lám! hogy iramlom." 

A haza szent, te döféd híveit, öllek azért. 



" Jaj nekem! elveszek ily sok ütéstől." Fogsz -e javulni? 

" Jaj nekem! elhaltam." Fogsz -e javulni? "halok !" 



Költő vagy te is, és velem a Heliconra sovárgasz? 

Jól van! menni fogunk, én lovag, és te lovam. 



Lelkedet add ide? nincs. Párádat? az itt van. - Elég rosz, 

Régi lopott jószág, nézd, szamaramnak adom, 

Hegyre szamárló kell, és az vagy, el is hiszem ekként, 

Én lovag és te lovam, hogy Heliconra jutunk. 

