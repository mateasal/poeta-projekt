


Szegre, morály! bíztos hajlék, amelybe vonúltunk. 

Lássunk munkához, rágjuk a hír fiait! 



Hír fiait? Kik azok? Nyomorú hír, még nyomorúbb nép! 

Egymáshoz méltók ily apa s gyermekei. 



És mégis rágjunk! kár hogy nincs rágni nagyobbat: 

Ennyi kemény szép fog mit nem emésztene meg! 



Gazdálkodjatok! egykettőt hagyjunk meg odábbra: 

Végső szükségben jó, ha mi fennmaradand. 



Semmi fukarságot! míg élünk, lesz derekabb fi 

Mint mi vagyunk, s így lesz rágnivalónk is elég. 

