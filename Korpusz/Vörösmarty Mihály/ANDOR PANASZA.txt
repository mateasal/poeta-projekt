


Kis lány, nagy lány, 

Mit ér; ha hamis? 

Fölebb is, alább is, 

A szomszédban is. 



A kis lány ostoba, 

Más elcsalhatja; 

A nagy lány agyafúrt, 

Megcsal szózatja. 



Ily gonosz világban, 

Én azt gondolám, 

Ne legyen soha is 

Egyhez kötve szám: 



Csókolok, ölelek 

Kettőt, hármat is, 

S ha ezek közt sincs jó, 

Akárhányat is. 



S majd azt viszem haza 

Víg szüret után, 

Aki nem néz vissza 

Legények után; 



Kinek szeme nem jár 

Minden szem után, 

Kinek lába nem fut 

Minden zaj után; 



Aki nyomot nem hágy 

Kis lába után, 

Megy is, otthon is van, 

Mégsem boszorkány. 

