


Miként rebegjen tiszteletet szavam 

Dicső nevednek, mennyei férfiú? 

Miként borúljon bő kegyedhez 

Zsengedező erejű Caménám? 



Még kétes elmém, - de hevesebb tüzem 

Amelyet ébreszt... bennem örömre gyűlt, 

Hálám özönnel nyújta kedves 

Végre törő erejét vezérűl. 



Bíztat reményem csalhatatlan szava, 

S a tiszta érzés gyújta szövétneket, 

Mélynek világánál csodállak 

Tégedet égig ható becsedben. 



Én csak csodálom nemzeti fényedet, 

Nagy lelked elzárt titkaiból világ 

Elébe tűnő érdemidnek 

Béreivel jelesűlt személyed. 



Nem képes ily kész hangokat ejteni 

A gyenge lantos, - Moeoni kűrt szavát 

Érdemli rényed, de buzoghat 

Szíve szerint kiki bár erőtlen. 



A már öröklő hír mire vár tovább? 

Tettid kivágák oszlopodat, s örök 

Címek ragyognak dűlhetetlen 

Sarkolatin, s koszorúk virítnak 



Fonnyadhatatlan szárakon a körűl. 

Már elkerűlted gyászait a setét 

Éjnek, mi kell több? a teleknek 

Hervatagin kihatott nagy elméd, 



Mellyel vezérléd szerzetedet, dicső! 

Itt a tudós kar szét-nem oszolható 

Hálája zeng, áldást kiált ott 

Pórod az ép telekek kebléből. 



Érzem művednek szép foganatjait, 

Kedveltid által vettem azon szikrát, 

Mely lelkesítő gerjedéssel 

Tűnteti lételemet világra. 



Miként lesz hálám, s szívem elég ezért? 

Egy mély ohajtás annyi ezer között 

Ható -e hozzád? amikor víg 

Éljeneket dörög a sziklás hegy, 



Oh ezt fogadd el, s amikoron közös 

Haszonra gerjedt éltedet, egyszerűn 

Ajánlom a bölcs Úr kezébe 



Miként rebegjen tiszteletet szavam 

Dicső nevednek mennyei férfiú? 

Mint keljen által bő kegyedhez 

Zsengedező erejű Caménám? 



Kételkedőleg fontolom. A csekély 

Erő hanyatlik egyre tekíntve, más 

Részről reményem felsegíti, 

Melyet igaz tüzem allapított. 



Boldog vidéken lengeti képzetem 

A tiszta érzés déli szövétneke, 

Ennek világánál csodálom 

Érdemidet, közösebb becseddel. 



Én csak csodállak; zengeni nem merem 

S méltán öröklő tetteidet, nehogy 

Homályt borítson gyengeséggel 

Tévelyedő szavam érdemidre. 

