


Feléd, Barátom, ím feléd siet 

Homályom alkonyában elmerűlt, 

De nem hitetlen érzetem, neked 

( Ha képes erre) ujra esküszik 

Csekély sorával e levél hitet, 

Érezze változatlanúl szived 

E visszagerjedő hevet, noha 

Reménytelen csapásival borúlt 

Reánk az égi végzet és homályt. 

Vetett körünkbe a serény idő. 

Barátom, íme visszatér, sohajt 

Feléd, ki tőle távolabb esél, 

Az, aki egykoron vidáman élt 

Tanúlt veled, s együtt hevűlt 

Az ősi büszkeség dicső nyomán, 

De most, ha kérded, elnyomatva küzd 

Sulyos bajokkal, és midőn leszór 

Sokat magáról, többeket talál! 

Ez ám az élet! - ah de mennyire 

Botlék hevemben, életünk mi más 

Mint a negédek tárgya, és 

