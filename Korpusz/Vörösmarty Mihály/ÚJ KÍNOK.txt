


Szinte megnyugodtak 

Aggodalmaim, 

S kezde már derűlni 

Elborúlt szemem, 

Csendesedtek hév szivemben 

A bús érzetek, 

S lelkemen elszúnyadoztak 

Vad kétségeim. 



Ekkor látom őtet 

A szép megvetőt, 

Tiszta kellemében 

Vígan, nyájasan, 

S nyomban elhágy nyúgodalmam, 

Kedvem, örömem, 

S százszorozva visszatérnek 

Régi gondjaim. 



Ó ki napjaimnak 

Intézted sorát, 

Ments meg e bajoktól. 

Vagy vedd éltemet. 

Ah ragadj el messze, messze 

Túl a tengeren, 

Vagy temess el kínjaimmal 

Itt e szirt alá. 

