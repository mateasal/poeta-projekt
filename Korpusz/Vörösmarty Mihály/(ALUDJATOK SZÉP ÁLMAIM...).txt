


Aludjatok szép álmaim: itt az éj, 

Őrömrivasztó bánatom éjjele; 

Itt a reménynek véghatára, 

S a szivet elsanyaró valóság. 



Kihez sohajtsam kínaim ezredét? 

Ki nyújt bajomban szánakodó kezet? 

Ég, föld, miért nem leltem eddig 

Kebleteken, ha vagyon, nyugalmat: 



Belől hevülten, félfagyosan kivűl, 

Ott járva, hol most a sivatag berek 

A téli fergeteg hazáját 

Dérkoszorús tetejével éri, 



Ekkép panaszlám életi terhemet: 

Velem sohajtott a hideg esti szél; 

Borongva hajtott rám az ég is, 

S gyászaimat befödé homálya. - 



De hajlik a szív: változik érzete: 

A búnak enged; enged örömnek is. 

S mint a Dunának kétes árja, 

Háborog, és lesimúl koronként. 



A bú is oszlék: csüggedező fejem 

Fejlődni kezdett gondjaiból hamar: 

Nyílt szívvel álltam ellenébe 

Felleg alól kitörő napomnak. 



És kérdezém a csendesedő kebelt: 

Hogy csüggedés ne fogjon el újolag, 

Mit téssz? mi lesz, ha baj jövend rád, 

Gyámolad a sanyarú üdőben? 



S testvér alakban lebbene képzetim 

Közé az égnek tiszta vidékiről 

A föld fiát szebb és vidámabb 

Honba kapó szerelem s barátság. 



De hányat áld meg szöszke Venus kegye? 

Hány boldogúlhat, kedvese karjain 

Lengvén, az örvény és veszély közt? 

Hánynak adott epedés jutalmat? 



A zordon arcnak kellemeket ki ád? 

És termetünknek tetszetes alkatot? 

Ki ád világot, bájt, szerencsét 

Könnyek alatt epedő szemünknek? 



Mely a sugárként visszonozó hevet, 

Ébresszen ott, hol... 

