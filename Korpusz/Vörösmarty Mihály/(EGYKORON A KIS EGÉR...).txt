


Egykoron a kis egér egy vasládába becsúszott. 

Mindene volt bőven, élete kénye szerént 

Ott ő jól lakozott, egyszer próbálja, ha vallyon 

Mely hasadékon jött, vissza jöhetne -e még. 

Úgy lett, ált menvén csak szőrét veszti el, ismét 

Megtért, mint ezelött lézzege, töltve hasát. 

Minden háborgás nélkűl sétálgata csendes 

Rejtekiben, s boldog napjait éldegelé, 

De jó élte után sanyarú inségre vetődött, 

Mert szűk a hasadék kis köze, teste kövér. 

Ő ugyan ált csúszott bőrét vas tőre lehúzta, 

Melyért ily szókkal hirleli bánatait: 

Bár még kis testem csak szőrét vesztve kicsúszott, 

Vissza ne indúltam volna lakozni megint, 

Most nem nyújtoznám fele vesztett csonka farommal 

Gondatlanságom bélyege terhe alatt. 

