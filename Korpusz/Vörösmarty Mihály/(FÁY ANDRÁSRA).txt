


Senkit sem bántasz, hogy senki se bántson, azonban 

Mintha nem is böknél, fát, füvet összemesélsz. 

S ez nem nagy vétek; de hogy a gáncsokra elájúlsz, 

Jól tudom, és ez már - mondjam -e? - légyszivüség. 



Látom, alatt búkálsz, s örömest ha lehetne, kitérnél 

Tarka meséid közt, hogy menedékre találj, 

Nem könyörülhetek: a sanyarú sor hozza magával, 

Állj ki te is magadért, s halljad itéletedet. 



Ökreid és szamarid sok jót adnak ki magában, 

Egy nagy kár bennök: nyelvök igen hebegő. 



Színjáték haladást kíván, s ez nálad is így van: 

Vígjátékod mász, s hátra megy a szomorú. 

