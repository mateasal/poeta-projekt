


Meggyógyít az üdő, jobb orvos nincs az üdőnél: 

Az teszi lassúvá sziveinknek gyors dobogását, 

S a feledékenység hártyáját hozza sebünkre; 

Vagy ha nem úgy, gyógyít mint tett a durva csomóval 

Nagy macedo Sándor: ketté ront, s elmegy előlünk. 

S mely kebel égett és panaszit hallatta világgal, 

Nem dobog a földben, nem vár, nem retteg azontúl, 

S némább a pornál, hidegebb lesz az éjszaki jégnél. 

