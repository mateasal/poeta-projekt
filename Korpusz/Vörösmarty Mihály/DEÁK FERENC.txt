


Alkudtál s mondtad: "nem kell, amit ti szerettek, 

Vagy nem kell úgy, mint élni, szeretni szokás; 

Munkabiró lelket kívánok, félni tudatlant, 

S félni merőt: amint a haza jobb ügye hí. 

És emberszerető szívet, ha vad indulatokkal 

És áleszmékkel küzdeni síkra kelek. 

Tűrni viszályt és pártharagot, s ha kerűlni lehetlen, 

Régi baráttól is tűrni a néma döfést. 

S amint kezdettem fiatalkori lelkesedéssel 

Arról hálaimát mondani vég napomon. 

Mindezekért a díj, amelyet elérni reményem: 

Vajha kicsin legyek a nagy haza hősei közt." 

