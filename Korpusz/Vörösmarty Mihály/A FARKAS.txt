


Juhász lett a farkas, s egymás után 

Faldosta föl szép nyája tagjait. 

Szokása lévén bőrt, bélt, csontokat 

Meghagyni, hitte, hogy még van juha, 

S őrzötte őket. Ím de megéhezék, 

Akkor tudá meg, hogy már nyája nincs, 

S midőn a bűzhödt bélt is faldosá, 

Gebedve dőlt el a csonthalmokon. 



Uralkodók! mi lesz belőletek, 

Ha nyúzni jőtök népetek nyakára? 

A bőr, bél és csont nem tesz nemzetet, 

S ezeknek őre hentes, nem király. 

