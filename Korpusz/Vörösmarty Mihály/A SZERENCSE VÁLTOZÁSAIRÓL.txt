


Oh ti csalárd képek, tündérek és tünemények, 

Forgandó esetek, és csupa képzeletek! 

Meghódol néktek minden és romlanak épek, 

Általatok durvák s kőszivü földi csudák! 

Ez szomorún futja inséges pályafutását 

És keseregve forog élete terhe alatt. 

Azt kebelére veszi a szerencse, nagyra segitti, 

Végre de elvetvén utnak ereszti szegént. 

Így a szerencsének prédája az emberiségnek 

Nagy része: s nyomorog, majd ma veszélbe forog. 

Hogyha csak ily tündér, mit az ember annyira dícsér, 

E Földön, ne legyen részem azokba soha. 

