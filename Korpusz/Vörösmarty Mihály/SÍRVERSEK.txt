


Emléket kérek síromba leszállva, s ez emlék 

Férjem s gyermekeim szívbeli gyásza legyen. 



Hű nőért a férj, az anyáért gyermekek, a jó 

Testvérért a család búnak eredve zokog. 

Őt a halál keze érinté, s az előle futónak 

Nem maradott más, mint e könyöretlen öböl. 



Későn, vajha minél későbben lássalak ismét, 

Kiktől válnom a sír néma parancsa idéz, 

És ne legyen rövid életemért bánattok emésztő; 

Emlékezni reám hű szeretetnek, elég. 



Játszám s meghaltam; játékim folytatom égben: 

Nem lehet isten előtt játszva örűlni tilos. 



Kettévált a család; én mentem ölelni a holtat: 

Nem lehetett egyedűl hagynom az édes anyát: 



A sírnak szentsége föd itt bú és bajok ellen: 

Éltél volna soká, nem volna biztos e sors. 

