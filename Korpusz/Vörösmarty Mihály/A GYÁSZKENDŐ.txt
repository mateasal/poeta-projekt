


Elszáradt a rózsafa, 

Fátyolkendő függ rajta, 

Hej baj, hej baj! 

Nem leszek én víg soha. 



A fát ki nem öntözte? 

Jászkendőt rá ki tüzte? 

Hej baj, hej baj! 

A jászkendő fekete. 



Fát rózsám nem öntözte, 

Jászkendőjét rá tüzte; 

Hej baj, hej baj! 

A bú ide temette. 



Mért nem vártál még reám, 

Szép szeretőm, rózsafám! 

Hej baj, hej baj! 

Mért nem vártál még reám? 



Vártál volna: itt vagyok, 

Mint lőtt szarvas, bágyadok; 

Hej baj, hej baj! 

Most utánad elhalok. 



Ne virágozz, rózsafa! 

Fátyolkendő, függj rajta, 

Hej baj, nagy baj! 

Nem kelek én föl soha. 

