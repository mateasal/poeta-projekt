


Nem hervaszt engem szerelem, 

De bú és fájdalom; 

A sírba szállt le jegyesem: 

Elhúnytát siratom. 



S nemcsak könyezni fog szemem 

Az elhúnyt kedvesért; 

Ah élni nem lehet nekem, 

Ha ő már véget ért. 



S nem fogja senki sejteni, 

Miért hervadtam el, 

Nem fog virág fölzsengeni 

A halmon, mely benyel. 



De búm a sírban élni fog 

Idők határaig 

Lelkemmel, bár elhamvadok 

A bú együtt lakik. 



Ah egy volt, kit szerettem én, 

És szeretőm csak egy: 

Most ő a földben s rajta én 

Haldokló síri jegy. 

