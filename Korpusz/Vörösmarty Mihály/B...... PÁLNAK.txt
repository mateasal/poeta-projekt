


A balkéz embert szokták volt híni balognak, 

Névre s egész ember súlynyira vagy te balog. 



Felfúttad magadat s dudaszóval járod az útcát, 

Jaj ha kezemre kerűlsz, gőg duda, jaj teneked. 

Addig nyeggetlek, tudom azt, hogy a krími tatár is 

Szánni fog ordítót, vagy kacagásra fakad, 

Végre lókadtan fogsz mint hitvány bőrke heverni. 

S hátlapodat Berei szántja be verseivel. 



Nem keserű galacsot, porló tejcukrot ajánlok 

S benne kicsiny gyógyszert, a beteg észre hatót. 

Nyeld be s ha gőgödből harmincad napra kigyógyúlsz, 

Mondd el apádnak, hogy díszlik az új tudomány. 

