


Száraz fának száraz ága, 

Nincs szivemnek boldogsága: 

Elment Bandi katonának, 

Hadakozni a királynak. 

Isten tudja, most ő hol jár, 

Tán továbbment, mint a madár, 

Tengeren túl, hegyeken túl, 

Tán a világ végén is túl. 

Mért nem lett az én katonám, 

Hogy őt mindennap láthatnám, 

Ölelhetném, csókolhatnám, 

Haláltól is megváltanám. 

De most ő is odamarad, 

Hazájába el nem juthat, 

S én helyette veszendőre 

Búval megyek esküvőre, 

Búval, búval, búbánattal, 

Míg bennem a lélek kihal. 

