


Jő messziről a bús fiú, 

Vágyása többé nem hiú. 

Békélni jő. 



Bátyjának nyujtja jobb kezét 

Örömmel nyujtaná szivét 

S ah nincsen ő. 



Nincs bátyja, nincsen anyja is, 

Hajlékát nézné; dőlt az is: 

Csak hamva van. 



Ki törli el bús könnyeit 

Ki hozza vissza kedvesit? 

Csak maga van. 



Él mégis egy szép kedvese, 

Könnyét talán az törli le: 

Egy angyal él. 



Ki a haláltól elvoná, 

Kiért ő lelkét váltaná, 

Ha mégis él. 



Oh csendes partnak szelleti, 

Szerelmem énekét neki 

Vigyétek el, 



Korpády jő, az üldözött 

Hogy búja édes karja közt 

Szúnyadjon el, 

Hogy szive minden bánatot 

Felejtsen el. 

