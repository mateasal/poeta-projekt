


Míg ifjúi virányid hevét természeted oldja 

S a hajló kornak bájait önti beléd, 

S míg meg nem komorúlt éltednek napjait éled 

A boldog vigaság ártatlan édjei közt, 

Űzd el bánat hozó habozásaid féktelen árját, 

Mely rád, mint tenger, gödrit elhagyva rohan, 

A dúló Szmimome tisztátalan útjaid útáld, 

Melyeket a puhaság vég veszedelme követ. 

Sok vétkekbe merűlt társidnak kedvesen hívó 

Nyomdokait ne kövesd, Circe pohári azok. 

Majd ha korod lefolyand, s őszűlt hajfürtjeid aggott 

Vén fejedet befödik, s végre hanyatlik erőd, 

Majd ha fagyos vénség megtörvén termeted ékét, 

Dísztelen arcodnak ráncait összeszedi. 

Ha jól töltötted már mult korod éveit, hasznos 

Gonddal fáradván a tudományok ölén, 

Boldog örömbe merűlt lélekkel visszatekénthetsz, 

Mint folytak ezelőtt nyájas időbe napid. 

