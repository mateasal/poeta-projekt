


Bors, hogy munkáját jól adta ki, szerte dicsekszik. 

Szemtelen! aki lopott, rejteni szokta javát. 



Aki lop, annak lesz: Bors azt hiszi, s űzi vitézűl, 

Munkát lop, s címűl írja elejbe nevét, 

Ami csak annyit tesz, magyaros tisztára kimondva: 

" Én vagyok a tolvaj, jöszte nyakamra, kötél." 



S megtartotta szavát? Nagyon is; de csak úri magának; 

Amit másnak igért, mind maga tartja meg azt. 

Vagy megtette szavát? Vaj! igen: fácányos ebédre 

Hítt, s záp szarkatojást nyom tenyeredbe: "igyál." 

