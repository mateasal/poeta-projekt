


Rákóczy itt? 



Bercsényi, haj! 

Szökötten itt vagyok 



Oh! - és a Haza? 



Hanyatlik, népe dől. 



S mi élve látjuk ezt? Hazám, 

Ki lesz majd gyámolod? 



Ha mink kivesztünk, vész az is, 

Árpád hazája vész! 



Oh! Sirj fölötte, nagy világ, 

Szabadság, sirj te is. 



Hah! és mi csak keserghetünk 

Jajdulva gyászosan: 

A kard hüvelyben, s markaink 

Szivünkön nyugszanak. 



Hunyj el, dicső nap; csillagok 

S hold, rejtsed fényedet: 

Ne lásd az elhaló Magyart 

A láncba görbedőt. 



E század elfogy. Haj! vele 

Fogy drága nemzetem. 



Isten! Magyarnak Istene, 

Tekints le, mentsed Őt. 

