


Forgószél megy út közepén, 

Csoportokat dobál felém, 

Hejh forgószél! ha jó volnál, 

Inkább babámhoz hordanál. 



Az én babám nem kis baba, 

Sugár mint a jegenyefa, 

Szépen danol, szépen táncol, 

Hozzá kökényszeme lángol. 



A kökényt én úgy szeretem, 

Ha szemében tekinthetem; 

Hejh! de tőle távol vagyok, 

Csak egyedűl fűlök, fagyok. 



Érem -e még azt vagy soha, 

Hogy galambom elmondhassa: 

Hova, hova bojtárlegény, 

Tudod -e, hogy szeretlek én? 



Azt csak tudnám még, hogy szeret. 

De tudom, hogy el nem jöhet, 

S mint madár a száraz ágon, 

Csak úgy tengek a világon. 

