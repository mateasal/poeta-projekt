


Nagy hiba az nálunk 

Egy ily faluban, 

Hogy ennyi ember közt 

Legény alig van. 



Kit nátha nyomorít, 

Kit meg a keh bánt; 

Peti balra sántít, 

Bandi jobbra szánt. 



Egyik szőke volna, 

S tüzes a haja; 

Másik barna volna, 

S borzas, mint boglya. 



Aki józan, hideg, 

Mint a jégverem; 

Aki boroz, orrán 

Bibircsó terem. 



Hordja el a tatár 

Leányságomat, 

Én maholnap férhez 

Adom magamat; 



Bükfából vágatok 

Férjet magamnak, 

A sarokba vetem, 

Jó lesz cobornak. 

