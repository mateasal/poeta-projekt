


Szép az Asszony, szebb mint máskor, 

Ha hamisság van vele. 

Láttam ilyet, s majd megvesztem, 

Szívem úgy elgyúlt bele. 

Akkor apró gerjedelmek 

Tűzesitik arcait, 

S titkos édes vágyodások 

Töltik el két szemeit. 

Mintha semmit nem kivánna, 

Nem szeretne, úgy teszen, 

Ég pedig szép arca, s szíve, 

Nyelve van csak csendesen. 

Ámde hogy hevét titkolja, 

Annyival szebb és csalóbb, 

Mint a nap ha eltakarja 

Félig arcát, bájolóbb. 

Ezt hogy láttam, följegyeztem, 

Ezt állítom még ma is: 

Szép lehet; de mindeneknél 

Szebb az asszony, ha hamis. 

