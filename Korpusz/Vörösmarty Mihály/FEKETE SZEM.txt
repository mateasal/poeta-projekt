


Szép a kék szem, nem tagadom, 

Én a kékre sem haragszom, 

De a barna szem sugára 

Emlékeztet éjszakára, 

A sötétes éjszakára, 

Boldog szeretők napjára! 

S nekem nappal éjszaka van, 

Fényes delem éjféltájban. 



Pillants egyet, édes rózsám, 

Fekete szemű violám! 

Fekete szem pillantása 

Olyan, mint a holló szárnya; 

Ha benézek, tűkröt mutat, 

Játékival szivem mulat, 

S boldog vagyok, mint virágszál, 

Mely szűz leány kebelén hál. 

