


Csattogj tavasznak édes éneklője, 

Csattogd el az epedő szerelem dalát, 

Mig elborultan jár a völgyek ifja 

Riadva zengő berkeid körűl. 



Csattogj, s zavard el csüggedő szivéből 

A veszteség s veszés érzelmeit; 

Zengj változatlanúl gyötrő bajának 

Búszenderítő nyájas éneket. 



Ah zengni fogsz te még több tél után is; 

De hallgatód már akkor nem leszen: 

Egekre csattogsz hathatós daloddal; 

De nem hat a sír mélyéhez szavad: 

A völgyek ifja nem hall téged ott. 

