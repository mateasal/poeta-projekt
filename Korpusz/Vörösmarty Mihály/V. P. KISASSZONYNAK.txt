


Szereted -e jó szüléidet 

És barátid és testvéridet? 

Szereted -e forrón jegyesed? 

Szeretnek -e ők is tégedet? 



S boldogok -e ifju napjaid, 

Elméd gondolatja s álmaid? 

S a remény nem biztos kincs -e már, 

Mely szivedben megváltóra vár? 



Aki nézi nyájas arcaid 

És szemeid, hol üdvvé lőn a hit, 

Megtalálja, amit kérdezett: 

Rajtok él a legszebb felelet. 



Úgy szeretsz, hogy boldoggá tehess, 

S vagy szeretve, hogy boldog lehess: 

Két szerencse, milyet sors nem ád, 

Ten szived mennyéből szálla rád. 



S volna bár oly dúsan örömem, 

Mint e szót alig hogy ismerem, 

Örömidhez mit sem adhatok: 

Érzeményid olyan boldogok. 



Jókivánat, ami még maradt: 

Evvel tisztelem meg nászodat: 

Élj soká és meg ne éld soha, 

Hogy szerencséd hozzád mostoha. 

