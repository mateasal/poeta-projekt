


Esmeretlen 

Esmeretlenné 

Öreg, ennek az atyja 

Amor 

Pallas 

Farsang 

Bohó 



Mind igaz, mind a legvalódibb philosophiából van merítve. De- 

- - Szépek, a lelket elfogják, magokkal elragadják. Hanem - - 

- Én ezekbe a tusculana quaestiókban talám legjobban gyönyörködöm, 

- igen szeretem én ezeket, - oh, mely érzékeny tisztelettel áldozom 

én ezekért tenéked, oh, igen, - igen - mód nélkűl oh, te nagylelkű 

Horatius! - - - vagy - - - Uram! majd el is felejtem íróját. 

Érzem, érzem hatalmadat, Ámor! s bírod indúlatimat. Imé, áldozati 

tűzzel ég ez a szív, melyet a tanúlt világ remekei formáltak, ah 

kegyes kegyetlen! jutalmaztasd meg kívánságaival. Akkor, majd akkor 

triumfális hattyúkon szálljatok be te és a te anyád énhozzám s 

tegyétek magatok körűl paradicsommá az én életemet, majd akkor 

új tűzzel fogom az én indúlatimat e kis óltáron lángszínnel 

kiábrázolni, egy pár fejér, tiszta fejér galambot áldozok mellette 

tinéktek, de - de nem ölöm meg az ártatlanokat . 



Végre csak szolgáljak szerelemnek? 

Rabja légyek hát egy puha nemnek? 

Óh, Ámor! érzem hatalmadat, 

Csókolom méreggel kent nyiladat; 

Tőlts nektárt szívem mély sebére! 

Te tudod lelkemnek szép kínzásit, 

Te tudod kellemes sóhajtásit, 

Melyek egy szép felé repűlnek, 

Élesztgető szívén enyhűlnek. 



Nem, nem, nem igaz! Annyi história mellett is azt nem tudni, hogy a 

mai nagyvilágba nem módi már az apró szerelmeknél a nyíl s a nyilazás. 

Egy könnyű pisztollyal járunk ma: ebbe az elpisztolyosodott világba a 

nyilat fel se vennék, ki philosophus most, ki politicus, ki jakobinus, 

ki naturalista, ki modista, amaz a maga képzelődéseivel el akarja 

magával hitetni, hogy ő olyan machina, melynek rúgóját a szerelem nem 

billentheti, amaz semmi főhatalmat magán esmerni nem akar, emez minden 

isteni illetést tagad, s az ennyimet is, ez pedig az én sebeimet csak 

módinak, az "Nagyvilághoz" úgynevezett - illő módinak tartja, mint a 

púdert, figarót, anglus rockot s egyéb affélét. De várj rá, nagyvilág, 

bizony megvettetésemért revolutiót csinálok, minden pár ember közt 

revolutiót, minden pár embertől katonát kívánok. Én, aki a mesés 

világba a mennyköves Jupiter kezéből is kivertem a Bronites faragta 

tüzes mennyköveket egy nádszálnyíllal: én, aki a XIIId. százig, a 

világfélte hérosok markából is leejtettem a haláltól kövén köszörűlt 

kardot; én, aki Schvarz Benedektől fogva egy kis pisztollyal tüzelek 

győzedelmesen akárkire is: én, - én most lennék semmi? Ágyút veszek, 

haubitzot, mozsarat, kartácsot, serpentinelt, szerelembombival 

hányatom le az ellentállókat, ágyúikat demontiroztatom... Magam Kolini 

Marschot harsogtatok trombitáimon, melyet nekem Mars vett a páfusi 

vásárban. No, nincs hát nekem nyilam, hanem puskám. 



Ah! 



Mit sóhajtasz? 



Ah! szánd meg, kis nagyhatalmú, az én nyögésimet s jutalmaztasd meg 

céljokkal azokat. 



Mi azoknak a céljok? Nagy célozó! 



Egy nem is tudom minek is kelljen neveznem: az én szívem lexikona neki 

száz nevet is ád a szerelemnyelven. 



Nohát beszéld el a szerelem naturális historia szerénti karaktereit s 

így determináld . 



Az a szép és ártatlan teremtések közötti nexus a Mammalékre tartozik. 

Házi állat, igen hasonlít énhozzám, indigena, terem Túr körűl 

az Alfőldön, de a debreceni klímát is szenvedheti, epéje nincs, 

annálfogva nyájas állat, soha, akihez hozzászokik, el nem hagyhatja, 

a szívét jó tartani, az egy szép rejtekbe dobog, orcáján kétfelől az 

ártatlanság tejébe úszkál a kellemetesség rózsája, a két szeme olyan, 

mint a phosphorus, abba szikrázik a tiszta szerelem legszentebb 

fáklyája, mellyel márvány kezén a hűség bíztat. 



Tudom már; még egyet elhagytál, az eledelét. Él mindazzal, ami jó 

vétek nélkűl. Egyszerre megtudtam, hová célozol, Linné után. Én azt a 

Linnét szeretem, mert ő az én világomban új világot talált fel, mint 

Columbus és Coock. A fűvek szerelmeskedéséről levonta azt a szőnyeget, 

mely alá a régiek oly homályosan kukucskáltak. - 

De ne félj te semmit is, ő szeret, és hogy jobban szeressen, ímé 

egy ambróziával, mézzel, ürömmel, nektárral, nephentével öszvecsinált 

golyóbist teszek pisztolyomba. 



Csak nem vihetett tovább rá a lelkiesméret, hogy az urak alkuját úgy 

hallgassam, mint egy bolond. Kettőn esik meg a vásár, azt hallottam; 

- de hát néző is ott van, nincs hát kettő, ha csak a nézőt a vevőbe 

vagy adóba nem dugjuk. Pá, uram philosophusom, pá! hát ez a kis 

isten úrfi? - no már e' rendes öszvejövési aspectus, velem együtt 

háromszegű fény leve, no aki akar boldog lenni, most szülessen, ha ki 

hazugságba tud hagyni, neki adom a csíziómat, meg egy harmadévi német 

kalendáriumom van, s vegye el az én bolondi kenyeremet; aki pedig nem 

születik, az magának tulajdonítsa . 



No, Csajkos! mi jó kell? 



Mit kérdi azt az úr? Csak ami eddig. 



Én már megyek. Mit izensz, Csajkos? 



Hová, kis pullus? hová? 



Szerelem-országra, a jó főldre . 



Húj! biz Istók sok izenkém volna nekem oda. Bojhos kutya oda. 

Nempe primo, Katiért, eszem a szép lelkét, majd meg veszek. 2° Ű 

olyan, mint az ördög kötötte róka, tudja az eblelke csak, csak izék. 

3° Kendernyövéskor lesz esztendeje kenyér-ebédkor, hogy valamit 

érzettem bennem, azolta mindég azzal ettem kenyerem, hogy vízi bornyút 

nyeltem el, s a' nő bennem, vagy a vak tetű szántja a lelkem házát. 

Ita tennapelőtt olvastam egy poétás könyvet. Hat szép Világi Énekek 

vóltak benne, s abból húztam ki per consequens az én nyavalyámat. 

4° Onnan Szerelemországból, a jó főldről, ha kaphatnék egy kis 

szerelemgyökeret meg bolondítót, amivel annak a rosszhitű Katinak 

eszét veszthetném, meg egy kis nadragulyát, amit áshatnék alá, 

megadnám az árát fa pénzből, hisz elvehetné azt egy akaratja ellen 

való bolond, ami egy olyan bolondnak is jó, akit maga a természet is 

annak szűlt. Úgy-é? kicsi ? 



Meglesz, meg; majd kűldök egy szekérrel. 



Húj! egy se lesz úgy olyan bolond, mint én; héj, mire is kaphat az 

ember, ha esze van. De hol lesznek az odavaló szekerek? a Veres 

Toronynál? vagy hun ? 



Ott, ott . 



Ne lármázz, okos! nem is beszélhetünk miattad . 



Hjé! Súgva. Okos az úr, ha nekem azt mondja. Eb okos, annak sincs 

esze, aki okos. 



Te pedig bízz abba, amit mondtam, meglesz; Ádjő! 



Ugordj egyet! (Ugrik) Meg egy felet. (Ugrik) Addsza a 

kalapomat, az ünnepit. 



( A magáét adja oda.) E' legesleginnepibb lesz, uram, segíjjével 

mondom, úgy fogják benne az urat becsűlni, mint engemet, pedig 

engemet a legnagyobb urak is nevetnek! 



Ne okoskodj, mert rászoksz, azután kenyeret se kapsz. Én megyek. Itt 

minden addig jól elrakva legyen. (Elmegyen.) 



Semmi se fog, uram, a maga helyén lenni, semmi sem. Az eszem se lesz 

a maga helyén, higyje el az úr: most tovább nem kívánom az urat 

tartóztatni, dolgaim vagynak. Mára jójtszakát! (Complim. ) 



No, most egyszer megpihent a házunk. Ez a mi urunk jó ember vólna; de 

nem akar az lenni, megismenten az a tokos bőr-könyv rontja el, be nagy 

dolog! Uram őrizz! ki se látszik közűlök. Ütné a jószerencse mind azt 

a sok istóriát , hadd veszne rajta a tóton mind egy szálig, csak Kati, 

csak Kati mondaná azt nekem: édes Istókom, te vagy én Csajbókom. 

Ihunni, csak kitörik belőlem a talentom. Ugyan Sajó, Sajó! hogy jut 

eszedbe? Éj, be koloncos kutyaélet ez már, hogy az ember ehetik, 

ihatik, dohányozhatik, mégis úgy fáj mindene, mint annak a rendi. Éj, 

Kati, Kati! - De most találtam ki én is. Philosophiát olvasok. 

( Olvas graviter.) Ha! Kati zörög odaki; a' biz a ', - - Kati. Húj, 

philosophia! ki a házból! Behívom, - csak nem hívom, - mindjárt 

- (Az ujján mondja) behívom, n. h. etc. mégsem úgy tovább, nem 

hívom, b. h. etc. No, most egy cédulát írok neki: az én uram is úgy 

tett. Csak, jó Kati, urason mindent! Majd mikor észre sem veszed, a 

kebeledbe dugom. (Leűl, ír, s pipázik, graviter.) 



Ne izélj már, Katicám, 

Ne izélj már, gyöngyalak. 

Ha terem kukoricám, 

Hidd el, dosztig tartalak. 

Ha egy kukta be nem csukta 

Szíved szekrényét, 

Valahára tedd polcára 

Túri edényét. 

Ha töredékeny a csupra, 

Vidd a gazra, vidd a zsupra. 

E' lesz oltalmazó vár és citadella. 

El nem törik, mint a rosólis butella. 

Szedj, szedj, lesz elég tőzekem, 

Főzzél benne, Katim, nekem. 

Talám egyikőnk se tanál, 

Aki benne lenne kanál. 

Mikor jóllakik legényed, 

Osztán tisztán tartsd edényed. 

Magad főzöd, magad mosod, 

De bár a főldhöz csapdosod, 

Katinak tart Csajkosod. 



Valld meg, szívem, szeretsz-é? 

Itt a kezem, tetszik-é? 



Csak téged tisztellek, 

Hóltig, szívem! szeretlek, 

Itt a kezem, ha kellek, 

Csak éretted, míg élek. 



Mondd még egyszer! 



Akár kétszer. 



Mondd még egyszer! 



Akár kétszer. 



Úgy hát te hólnap enyim léssz! 



Én leszek papa! 



Én leszek mama! 



Én leszek papa! 



Én leszek mama! 



Papa! 



Mama! 



Papa! 



Mama! 



Fiat experientia! Fiat experientia! 

