


Akit ketté fűrészelnek, 

Avagy forró olajban 

Elevenen megferesztnek, 

Vagy fúrnak az agyában; 



Kinek fene eszi tagját, 

Minden ina elszakad; 

Kinek köszvény rágja csontját, 

Keze-lába elszárad: 



Noha nagy kín és szenvedés, 

De hogyha a szerelmet 

Mérjük hozzá, időtöltés, 

Főképpen az enyimet: 



Nincs több oly kín az ég alatt, 

Mint mit érted szenvedek, 

S tán ez a kín el is alat, 

Ha mégsem reménylhetek. 

