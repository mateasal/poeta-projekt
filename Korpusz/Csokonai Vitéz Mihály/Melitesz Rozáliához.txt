


Ah, szép Rózsim! óh, istenek, 

Már a mezők zőldellenek, 

Csak meg ne érkezne 

A Tavasz bár. 



Óh! egek, mit tégyek, 

Végbúcsút hogy végyek! 

Elmégyek örökre, 

Angyalom, már . 



Ah! Melitesz, bár mindenek 

A tavasztól zőldellenek, 

De e hív beteg szív 

Mord telet vár. 



Óh, egek! ölellek, 

Csókokkal tisztellek, 

Nem lellek fel többé, 

Angyalom már . 



Bár most megszűnnek, 

De el nem tűnnek, 

Ah nem, bennem 

A régi jók. 



Hívséged becsét 

Védje, mint pecsét, 

Hívem, szívem! 

E végső csók. 

