


Estve jött a parancsolat 

Viola-szín pecsét alatt, 

Egy szép tavaszi éjszakán 

Zörgettek Jancsim ablakán. 



Éppen akkor vált el tőlem, 

Vígan álmodott felőlem, 

Kedvére pihent ágyában, 

Engem ölelvén álmában: 



Mikor bús trombitaszóra 

Űlni kellett mindjárt lóra, 

Elindúlván a törökre; 

Jaj! talán elvált örökre! 



Sírva mentem kvártélyjáig 

S onnan a kertek aljáig. 

Indúlt nyelvem bús nótára, 

Árva gerlice módjára. 



Csákóját könnyel öntöztem, 

Gyász pántlikám rákötöztem; 

Tíz rózsát hinték lovára, 

Százannyi csókot magára. 



A lelkem is sírt belőlem, 

Mikor búcsút veve tőlem: 

" Isten hozzád !" többet nem szólt, 

Nyakamba borúlt s megcsókolt. 

