


Oda vitték, ki a Hortobágyra, 

Hogy legyen majd híres, büszke pálma, 

Hogy bámulják olvasatlan évek, 

Születendő, újabb nemzedékek. 



De az ösztön már kicsi korába' 

Húzta, vonta melegebb hazába. 

S hol az ákácz, fűzfa gyökereznek: 

A homokban nem gyökerezett meg. 



Darabig csak tengett nyomorogva, 

Mig a nyári nap körülragyogta, 

S magát azzal csalta, hitegette, 

Hogy ez délnek sugara, melegje. 



De hogy ősz lett, köd lepé a tájat, 

S a levelek lassan hulldogáltak: 

A legelső szélvihar kitépte, 

S a halálnak éje szállt föléje. 



Új tavaszkor ákácz, fűzfa zöldelt; 

A kiszáradt fácska soha többet; 

Mert a kinek délszak a hazája, 

Hideg földön meg nem él a pálma. 

