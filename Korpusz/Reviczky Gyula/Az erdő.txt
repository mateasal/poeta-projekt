


Szeretem fáid zizzenését, 

Rejtelmes árnyvilágodat. 

Ha elgyötört a gond, a kétség, 

Hün őrizték meg titkomat. 

Szivemnek rejtett gerjedését 

Fünek-fának ki nem beszélték. 

Erdő, te jó vagy s részvevő: 

Rejtsd el, ki bús és szenvedő. 



Beh jó sötétzöld fáid árnya, 

Ha izzó égről tűz a nap 

Ha meg vagy sértve, megalázva: 

Pihend ki erdőben magad. 

Oh mert a harcz, a földi lárma 

Elnémul e zengő magányba ', 

Ahonnan mit se lát szemed, 

Csak szeliden kéklő eget. 



Szellőtül ringó kebeledre 

Boruljon, ki magányt ohajt. 

A fák pajzánul enyelegve 

Gunyolnak itt minden sohajt. 

Kinek nem jő meg itt a kedve - 

Már élve holt, el van temetve, 

Ki téged, erdő, nem szeret: 

Még nem örült, nem szenvedett. 

