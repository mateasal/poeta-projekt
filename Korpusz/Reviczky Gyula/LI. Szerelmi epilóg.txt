


Ez az utolsó dal tehozzád; 

Aztán elnémul ajkam. 

Szivemet vágyak nem kinozzák; 

Lemondok egy sohajban. 



Mulandó minden, ah, belátom; 

Az ifjuság s a szépség. 

Én meghajolt, szegény virágom, 

Hervadva meddig élsz még ?... 



Óh, balga én, ki messze tőled 

Csak árnyadat szerettem, 

S a vén időnek, sietőnek 

Hatalmát kinevettem! 



Azóta elszállt ifjuságod; 

Enyém is indul útnak. 

Éltünk fájárul a virágok 

Egymás után lehullnak. 



Te megviselt szív, légy nyugodtan; 

Meddő vágynak mi haszna! 

Meghervadottan, meghajoltan 

Gondolj a szép tavaszra. 



Mit ér tünődni, sírni rajta, 

Hogy a tavasz mulandó; 

Hogy a szerelmes nőnek ajka, 

Szépsége hervadandó!... 



Isten hozzád, zord életemnek 

Egyetlen rózsaszála! 

Mig ajkam egy betűt rebeghet: 

Jóságod lelked' áldja. 



Szállj búcsudal, szép rímbe' vidd meg, 

Mi van sorsomban irva: 

Szivem más névre nem nyilik meg, 

Emmával tér a sírba. 

