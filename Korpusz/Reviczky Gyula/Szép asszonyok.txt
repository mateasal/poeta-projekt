


Szép asszony és hozzá erényes... 

Ugyancsak ritka egy dolog. 

Hát ne egyék az, a ki éhes? 

Éheznek mind az asszonyok. 

A legjobb nő erénye véges, 

S helyzete sokszor vajmi kényes, 

Ha hízeleg száz ajk neki... 

Százat hallgat meg ?... Jól teszi! 



Erényt szép nőtül az kiván csak, 

Akit a rút önzés vezet, 

Óhajtja őt, de csak magának 

S örül, ha véle vétkezett. 

Ám oly bolond nőt hol találtak, 

Ki egyszer engedvén a csábnak, 

Erényes hölgygyé lett megint ?... 

Belé bukik a bűnbe mind!... 



Minő egyoldalú az élet! 

Milyen kicsinyke töredék! 

A mint mulandó vágy elérhet, - 

Akármilyen sok: nem elég. 

Adassék bár száz évig élned, 

Csikarj ki minden percztül élvet: 

A mit birtál: parányiság, 

S mit nélkülöztél: egy világ. 

