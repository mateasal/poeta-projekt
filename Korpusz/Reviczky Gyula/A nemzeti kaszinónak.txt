


Szabályként álljon mindenféle kornál: 

Ostort az ellen, a mi léha, kontár. 



S ha valahol középszerű terem, 

Halálhozója a közöny legyen. 



De igaz érdem, feltörő tehetség 

Ily sors alá soha, soha ne essék! 



Mutassa meg a nemzet, hogy a szellem 

A legnagyobb kincs, megbecsülhetetlen! 



Te megmutattad. Hála hát neked; 

Nagy vagy, becsülve a müvészetet. 



Fogd azt a zászlót, ez a küldetésed, 

S az egész nemzet fog követni téged! 

