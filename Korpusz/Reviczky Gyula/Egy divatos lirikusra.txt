


Nagyobb vagy termetednél 

S mondjuk, nagyobb nevednél. 

Annál az egynél vagy csekélyebb, 

A minek magadat te véled. 



Küzd az ideál s győz az egyszeregy: 

Életbe ', dalba' duplán hirdeted. 

S a költészet múzsáját, a kinek 

Kedvencze vagy (tudn'illik azt hiszed ), 

A piaczon kinálod a vevőknek: 

Finom portéka, ki ad érte többet! 

Az ideál s a száraz egyszeregy 

Okos könyvedben igy karöltve megy. 

S eszembe jut, hogy a pogányvilágba' 

Merkur volt, ki a lantot feltalálta. 



Mit kínosan, vajúdva zengesz, 

Csinos, csengő és illedelmes. 

De hatni nem tud rám az ének, 

Mert nem találom benne éned '. 

Látom, hogy jó a tárgy, a szerkezet: 

De nem hallom ki szivverésedet: 

S elgondolom: virág illat hiján 

Hiába szép, mégis csak - tulipán. 

