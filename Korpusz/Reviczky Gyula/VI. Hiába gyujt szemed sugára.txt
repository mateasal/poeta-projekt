


Hiába gyujt szemed sugára, 

Hiába jársz selyemruhába '; 

Boldogtalan vagy, bűnös is vagy, 

Az ördögé vagy, mindhiába! 



Nevethetsz, járhatsz tündökölve, 

Azért te mégis meg vagy ölve. 

Lövelhetsz lángot tűz-szemedből: 

Szived kiégett mindörökre. 



Látlak az utczán járni le s fel, 

Vidáman, ragyogó szemekkel; 

De nyomorult vagy, és ha mondják, 

Teszed magad, hogy nem veszed fel. 



Nem tudom, mit tegyek, ha ennyi 

Szépséget látok kárba veszni; 

Vádoljalak -e téged érte, 

Vagy a világot nevessem ki ?... 

