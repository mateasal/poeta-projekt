


Gyülöltek, bántottak, kinoztak 

És megaláztak érdemetlenül. 

Üllője voltál a gonosznak, 

Csapásit tűrted védelem nekül. 



Óh, légy erősebb valahára! 

Töröld le gyáván omló könnyeid ', 

Ne hajts a bölcs türés szavára, 

Gyülölni ellenséget emberibb. 



Örvendj, ha írigyed' baj érte, 

Hitvány bukása legyen ünneped. 

Az irgalom gyávák erénye; 

A ki nem gyűlöl, az nem is szeret. 



Ne légy bocsánatot gyakorló, 

Hajtsd vissza a feléd dobott követ. 

A szív a viszhanghoz hasonló: 

Szelíd válasz nyers szóra nem jöhet. 



Jobb, hogy a gaz neved' leszidja, 

Mint hogy megszánjon a kopott erény, 

A szánalom csak alamizsna, 

Annak való, ki védtelen, szegény. 



Mindenkinek légy jó barátja, 

Ki néked is barátod és megért; 

De ha ki bántott, szedd rovásra 

S jelmondatod legyen: Szemet szemért! 

