


Legyenek áldva mind, a kik 

Szivemet összetépték. 

Ne ingereljen bosszura 

Engem soha kevélység. 



Ne érezzem sosem, sosem 

Poklát a gyűlöletnek! 

Kiket mindenki eltaszít, 

Azok szeressenek meg. 



Az irgalom szent angyala 

Lakozzék e világon, 

S a vértanúk jutalma mind 

Az emberekre szálljon. 



Jőjjön a békekor, melyet 

Sok ember sírva vár lenn. 

S én is legyek jobb s igazabb, 

Mint voltam eddig. Ámen! 

