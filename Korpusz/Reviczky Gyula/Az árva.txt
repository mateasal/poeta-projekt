


Három diák az iskolából 

Leverten indul kifele. 

Ugy látszik, a vakácziónak 

Nem lesz a legjobb kezdete. 



Az elsőt atyja jól kiszidja 

Honn, az egész háznép előtt, 

S megesküszik, ha nem javul meg. 

Biz' ő inasnak adja őt. 



A másodiknak anyja él csak, 

Ez már nem bántja a fiut, 

Azon van, hogy szivére hasson, 

Ez már csak kérni, sirni tud. 



A harmadik gyöngy egy diák volt, 

És mégis ő legszomorúbb. 

Megy, megy, hol véget ér a város, 

S poros és elhagyott az út. 



Megy, megy tovább a temetőbe, 

Annak is a legszélire. 

Egy sír van ott. Gyakran, titokban 

Jár imádkozni ő ide. 



Fejfáját átölelve tartja, 

S csöndes fohász kél ajakán: 

» Álmodjál édesen s ne aggódj ', 

Anyám, édes szülő anyám !« 

