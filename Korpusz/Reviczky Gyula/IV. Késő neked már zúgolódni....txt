


Késő neked már zúgolódni... 

Mind ilyenek a férfiak. 

Ha mint hervadt virágot eldob, 

A legjobb is csak megsirat. 



Mig ölelésedért epedtem, 

Hű voltam hozzád, esküszöm; 

De csókod vágyamat megölte; 

Közös bú, nem az én bünöm. 



Óh, hát ne haragudj ', ne vádolj! 

Sirj a kegyetlen sors felett. 

És én letörlöm drága könnyed ', 

És együtt sírok majd veled. 



Te se vagy nálamnál erősebb; 

Közös a mi bubánatunk. 

Egymásra hát ne haragudjunk 

S valljuk be: bűnösek vagyunk! 

