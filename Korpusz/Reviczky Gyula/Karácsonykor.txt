


A zúgolódás, gúny, harag 

Rég halva már szivemben. 

Egy szóval sem panaszkodám 

A kis Jézuska ellen. 



Nem vádolám balgán azért, 

Hogy engem kifelejtett. 

Hogy nem hozott ajándékot, 

Szemem könnyet nem ejtett. 



Lelkem nyugodtan, csöndesen 

Átszáll a nagy világon. 

Imádkozom, hogy Jézusom 

Minden szegényt megáldjon. 



Ágyamra dőlök s álmodom 

Egy régi, édes álmot: 

Boldog, ki tűr és megbocsát, 

S ki szenved, százszor áldott! 

