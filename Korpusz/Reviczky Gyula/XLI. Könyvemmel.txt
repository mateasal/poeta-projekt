


Ha könyvem' végig olvasod, 

Megismered, minő vagyok. 

Hogy lelkem mennyit küzködött 

A kárhozat s az üdv között. 



Voltam sokáig kárhozott; 

Napot nem értem boldogot. 

Poklomban, átkos éjjelen 

Csupán a múzsa járt velem. 



Igy tévelyegtem csüggedőn. 

Már elhagyott végső erőm, 

Midőn a legbúsabb napon 

Te jöttél, mentő angyalom. 



Csodaszép, bűvölő szemed 

Feltárta nékem az eget. 

És úgy kisért mint égi fény, 

Én gyönyörű Beatricém! 

