


Te kicsufolt, szerény kabát! 

Kopott bajtársam, addió! 

Elválunk, régi, hű barát; 

Már alkuszik rád a zsidó. 



Tuléltél egy pár divatot, 

Barátoknál jobb czimbora, 

Nap süthetett, föld fagyhatott: 

Te el nem pártoltál soha. 



Sokat beszélhetnél, sokat! 

Szivem táján volt jó helyed, 

Sok szép időt, ábrándosat, 

Sok búsat éltem át veled. 



Fotografusnál egy napon 

Benned voltam, te jó kabát. 

S Emmához írt nem egy dalom' 

Szivem körül hordozgatád. 



Te hallottad, mint vert szivem, 

Ha nála tettem vizitet, 

És áldott képmását hiven 

Őrizte hallgatag zsebed. 



De immár válni kell. Agyő! 

Te menj előre, hű kabát. 

Ne várd be, míg a csúf idő 

Majd engem is lomtárba vág. 



Ki- és befordítottalak! 

Viseltelek, mig lehetett; 

S most sívár alku tárgya vagy, 

Ebédelnem csak így lehet. 



De hálátlannak még se higyj; 

El nem feledlek, nem bizon; 

S ha egy korty borra is telik: 

Öreg barátom, rád iszom! 

