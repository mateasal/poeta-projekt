


A bölcsek gúnyja, szenvedők siráma, 

Nem bírják lelkemet lekötni már ma. 

Mély bánat, borus eszme, ködös álom 

Most nem az én világom. 

Mélységbe lelkem most nem tud merülni. 

Csupán repülni! 



Mint a madár, ha meglegyinti szárnya 

Röptében a víz felszinét, czikázva 

Merűl a kék, napfényes levegőbe, 

Dalát küldvén előre; 

Ugy játszom én a búval most; regényem 

Fönt jár az égen. 



Sejtelmes vágyak ébrednek szivemben. 

Siratni a világot semmi kedvem. 

Mért járjak én alant a mély homályban? 

Mért vonjam össze szárnyam ' ?... 

Ragyog a nap; lángjátul majd elégek... 

Óh, szép az élet! 

