


Rózsakinálás, zene mellett 

Az ördögé lett ifju lelked, 

És kezed most virágokat, 

Ajkad meg csókot osztogat. 



Náladnál semmivel se jobbak 

Neveztek csúf szóval bukottnak. 

Kimondtam én is azt a szót, 

S nem volt rá semmi válaszod. 



Csak rám hajoltál, hogy ne lássam 

Két arczod' kipirulni lázban. 

Félénken súgtad s reszketőn: 

» Rád haragudni nincs erőm !« 



Koldúsa koldusabb világnak! 

Borulj reám; én szánva szánlak. 

Lelkem a porban is megért, 

Szeret s megáld hű szívedért. 

