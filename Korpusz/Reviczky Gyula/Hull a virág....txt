


Hull a virág, deres már a fa lombja; 

Szép menyasszonyt most viszik a templomba. 

Rátekintek az arczára reszketőn: 

Isten hozzád! régi, csalfa szeretőm! 



Elhangzott a holtomiglan ajkárul; 

Lányka, lányka! hej a pártád elárvul. 

Egy férfinak adtad el most magadat; 

Az az eskü elhervasztja ajakad '. 



Volt egy kis lány, szőke kis lány... régen volt! 

Ugy szeretett... De mi haszna, rég' megholt. 

Kalapomat lehuzom a szemembe: 

Tudja isten, nem vagyok jó kedvembe '... 



Eh! hisz' én is akárhányat szerettem; 

Szivemet egy perczre nála feledtem. 

És azután, hogy egymással beteltünk. 

Más virágnak szívta mézét szerelmünk. 



Hervadj hát el, ha kinyiltál férjednek; 

Nem áldalak, átkozlak, csak... feledlek. 

So'se bánom, so'se fáj, hogy elhagytál; 

Találtam én szebbet - jobbat náladnál. 

