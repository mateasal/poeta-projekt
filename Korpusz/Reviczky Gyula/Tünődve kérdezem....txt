


Tünődve kérdezem magamtól, 

Lesz -e még egy szelid leányka, 

A ki velem megosztja lelkét, 

S a mit hibáztam, megbocsátja ?... 



Fogok -e még egy drága névért 

Harczolni, lelkesedni ujra? 

Vagy szívem ezt is, mint a többit, 

Megszokja és aztán megunja? 



Fog -e még édes dal zenegni 

Az ernyedt húron lány szemérül? 

Fogok -e szőni uj virágot 

Kopár életmező diszéül ?... 



Vagy szívem immár letarolt rét 

S ha itt-ott még van is virága: 

Illatja már csak végsohajtás, 

Virágé, mely le van kaszálva ?... 

