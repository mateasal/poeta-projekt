


Boldog halandó, testben ép, 

Ha napi munkád véget ért; 

Ha ablakod mögé az éj ül 

S a ma tegnappá válni készül; 

A földi élet gyors futása 

Búval vegyíti kedvedet, 

És zúgolódva dőlsz az ágyra: 

Egy nappal ismét kevesebb! 

S te némán szenvedő beteg, 

Ki a halált nem retteged 

S ki mégis vánszorogsz előre, 

Hogy uj napot csikarj ki tőle: 

Fáradtan fekszel, és ha végre 

Megszán az ég és álmot ád: 

Szivedbe' megvonúl a béke, 

Hogy ismét egy nappal tovább. 

