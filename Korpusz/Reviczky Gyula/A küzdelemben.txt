


Nekem ragyog a nap az égen; 

Enyémek a legjobb szivek, 

Lelkembe van beírva mélyen: 

Excelsior: Itt minden a tied! 



A mit sejtelmem szomjan érez: 

Dicsőség, örök ifjuság... 

Azt hiszem, egykor mind enyém lesz! 

Excelsior! csüggedni bárgyuság! 



A búfelhő, a könnyek árja 

Virágok magvát öntözi. 

Dalokat zengő lelkem álma 

Excelsior! A koszorút szövi! 



Megfordul a világ fejemben 

Mint bűvös, fényes eszmekör. 

Valóság az elérhetetlen!... 

Excelsior! A küzdelem gyönyör. 

