


Ha már szeretni nem fogok: 

Mondjátok: meghalt, vége lett. 

Ha lányért többé nem dobog 

A szív, halálra vénhedett. 

Mondjátok: meghalt, vége lett. 



Ha már szeretni nem fogok 

És vérem csöppenkint lehül: 

» Édes csókokrul álmodott« - 

Ezt írjátok sirversemül, 

Ha vérem csöppenkint lehül. 



Ha már szeretni nem fogok 

És búcsut int a szerelem: 

Szelid nézésü asszonyok 

Fogják be majd haló szemem ', 

Ha búcsut int a szerelem. 

