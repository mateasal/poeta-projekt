


Te vagy még mostan is szivemnek 

Gyönyöre, fénye, bánata. 

Légy árulóvá, hűtelenné: 

Szeretni foglak mindörökké; 

Neved lesz ajkam végső sóhaja. 



Te vagy, bár tőled messze estem, 

Még most is mindenütt velem. 

E hű sziv kellő közepén 

Élsz és ragyogsz a régi fényben 

S én áldalak hüségesen. 



Nem kérdem, ülsz -e diadalt még 

Más férfi, más szivek felett, 

Légy boldog, ünnepelt, imádott! 

Hadd tűrjem én az árvaságot, 

Üdvtől, örömtől számüzött legyek. 



Feledj el és szeress akárkit; 

Vádolni nem foglak soha. 

Csak megsiratlak, eltemetlek, 

De soha, soha sem feledlek!... 

Neved lesz ajkam végső sóhaja. 

