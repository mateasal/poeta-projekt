


Gondoljon a világ akármit, 

Az emberek gunyoljanak; 

Büszkébb szivem van, hogysem értük 

Félénken cserben hagyjalak. 



Kiket a vak tömeg szokásból 

Szépeknek, jóknak ünnepel, 

Nem tudnak oly forrón ölelni, 

Mint te, midőn hizelkedel. 



S a kikre írigykedve néznek 

A dőrék, nem oly boldogok, 

Mint a minő te vagy szerelmem, 

Ha szomjas ajkam csókolod. 



Óh, áldhatná sorsát akárhány, 

Ki most lenéz negédesen, 

Ha oly lánykát találna, mint én 

Benned találtam, édesem! 

