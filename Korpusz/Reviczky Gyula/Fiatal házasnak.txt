


Idegenek közt a világon 

Te voltál egymagad barátom. 

Kaczaja, kínja életemnek 

Lelkedből hozzám visszazengett. 



Bár nem füzött hozzám az érdek 

( Mit is tehettem volna érted ! ), 

Szived szivemhez nőtt egészen, 

Megosztád üdvöm ', szenvedésem '. 



Hűbb társad van most drága nődben, 

Ki szíved' elrabolta tőlem. 

Csak kézszorítást kap barátod, 

Mig a hitvest szivedre zárod. 



Légy takarékos mámorodban; 

Mohó vágy hirtelen kilobban. 

Koldús leszen szükebb napokra, 

Ki boldogságát pazarolja. 



Virágillatnál nincsen édesb; 

De egész kert illatja méreg. 

Kis örömek teszik ki üdvünk ', 

Miket a gondoktól kiküzdünk. 



Majd hogyha elfogy ifju lángtok 

( Nem adhatok csak jó tanácsot): 

Legyetek búban, örömekben 

Oly jó barátok, mint mi ketten. 

