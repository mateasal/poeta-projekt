


Nyári, rekkenő meleg 

Elbujok előled. 

Lombjai közé megyek 

Sátoros erdőnek. 

Haja hopp! 

Itt vagyok már, itt vagyok! 

Sárga rigó, jó napot! 



Fák között és fák alatt 

Beh vidám az élet. 

Nyúl szalad, virág fakad, 

Zeng a lombon ének. 

Haja hopp! 

Kip! kop! a harkály kopog, 

S a kakuk szól: jó napot! 



Vadvirágokat szedek 

S kötözöm füzérbe. 

Vagy a füben heverek, 

S felnézek az égre. 

S haja hopp! 

A madárral dalolok... 

Szép világ te, jó napot! 

