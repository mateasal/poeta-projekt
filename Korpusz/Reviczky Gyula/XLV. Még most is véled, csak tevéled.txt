


Még most is véled, csak tevéled 

Szokott benépesülni álmom, 

Az éjjel láttam ujra képed ', 

Én édes, elhervadt virágom. 



Szemed, a hűséget sugárzó, 

Rajtam pihent szelíd hevével; 

És hangod, mint csengő madárszó 

Áradt a némaságba széjjel. 



Arczod rózsáit, szűz derűjét 

Lehe nem érte hervadásnak; 

Az írigy évek tova tüntét 

A régi szépségben kiálltad. 



Gyönyörrel néztelek, de szóra 

Nem birt megnyilni gyáva ajkam. 

Pirulva álltam, elfogódva, 

Mint üdvünk szép korába' hajdan. 



S midőn az álom tünni kezdett 

És szemeim lassan kinyiltak: 

Ajkim csöndes hálát rebegtek, 

Hogy megjelentél álmaimnak. 



Óh mert ölelne bár keletnek 

Szép húrija, drágább az álom, 

A mely téged mutat szivemnek, 

Én édes, elhervadt virágom. 

