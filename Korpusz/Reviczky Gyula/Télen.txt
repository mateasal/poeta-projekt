


Hópelyhek szállnak, szálldogálnak, 

Megint egy évet sírba zárnak. 

Lágy szemfedője hólepel, 

Bent lobogó láng fénye mellett 

Talán a szép nyárról csevegnek, 

Kiket fagy, hó nem érdekel. 



Ha zúg a szél, havat söpörve, 

Megtérnek csöndes házi körbe, 

Feledni szélvészt, zúzmarát. 

Ha künn a vihar egyre jobban 

Tombol, megfér egy kis sarokban 

Az ellenség s a jóbarát. 



Óh, mindig igy van e világba '! 

Kiket baj ér vagy sors csapása, 

Együtt busúlnak rendesen. 

Boldog, kinek van púha fészke, 

Ki, ha bu gond szállott fejére, 

Egy kis sarokba' megpihen. 

