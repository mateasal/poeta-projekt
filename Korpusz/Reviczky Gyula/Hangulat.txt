


Óh, ritka kedv, óh, édes pillanat! 

Hát újra érzem lágy fuvalmadat! 

Szivemet dal-sejtelmek rengetik, 

Uj álomból uj ének születik. 



Már azt hivém, hogy kiapadt az ér, 

Mely ibolyák évadján oly pazér, 

S im lopva, titkon felbuggyan megint, 

Susogva, zengve újra meglegyint. 



Magamat oly könnyűnek érezem! 

Ringass, ragadj, hullámos érzelem! 

S ti elnémult, ti elfojtott dalok, 

Repüljetek, ragyogjatok! 

