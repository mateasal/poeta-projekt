


Virága édes szerelemnek: 

Az út porából fölemellek, 

Rideg kedély volt, fogadok, 

Ki téged így eldobhatott. 



Ki rád tekint, forróbban érez. 

Eldobni téged, lehet-é ez? 

Jer hát ide szivemre, jer! 

Ne a hideg földön heverj. 



Pompája teljes még a nyárnak, 

S téged már haldokolni látlak. 

Ki se lehelted illatod ': 

S leveleid' már hullatod. 



Szegény virág! jer, én megértlek, 

Az én szivem rokon tevéled. 

A sors könyörtelen keze 

Virágkorában tépte le. 



Most hervad, mint te, eltiporva, 

Ifjan, részvétlenűl a porba ', 

S nem akad senki, senkisem, 

Ki fölemelje szeliden. 

