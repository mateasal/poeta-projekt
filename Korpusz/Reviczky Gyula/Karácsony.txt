


Szeretni nem bűn e hideg, 

Ez érdekhajszoló világba ', 

Mert szeretett s nagy volt szive, 

Magdolnának meg lőn bocsátva. 



Ő mondta ezt, az emberek 

Nagy vértanúja, messiása, 

Nem bűnös az, ki itt szeret, 

Szeretni nem bűn e világba '. 



Mit is tegyen, mit is tehet 

Az ember itt gömbjén a bűnnek ?... 

Óh, boldog, a ki csak szeret, 

Mig egy csöpp vér erébe' lüktet. 



Óh, Betlehem szelid fia, 

Szived is megdobbant szeretve! 

S Magdolna benned annyira, 

E dobbanó szivet szerette. 

