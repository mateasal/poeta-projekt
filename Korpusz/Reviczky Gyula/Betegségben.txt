


Rideg legény vagyok, biz' az! 

Most érzem csak, hogy e pimasz 

Német görcs vagy mi vett elő 

S vagyok az ágyban nyögdelő. 



Egy lélek sincs, ki kérdené: 

» Mi baj?... teát készitsek-é? 

Kell egy pohárka rum talán ?... 

Vagy menjen fris vizért a lány ?...« 



Fekszem lázban, tehetlenül. 

A várva-várt álom kerül. 

A gyertya pislog rám csupán, 

Mert más virasztó nem jut ám. 



Eh! - flegma itt a fődolog! 

Azért bizony, a ki dohog, 

Mert agglegény maradt, buta - 

Forduljon fel, mint egy kutya! 

