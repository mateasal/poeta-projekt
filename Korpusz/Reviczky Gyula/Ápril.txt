


Öltözik már a tavasz 

Zöld selyem ruhába. 

Lengő haja a napsugár, 

Gyors felhő a fátyla. 



Ajakán a szó zene, 

Lehe bűvös illat. 

S ha fölnyitja kék szemét, 

Bú sötétje virrad. 



Mosolyogva nézdeli 

Arczát habtükörbe ', 

S pajkosan szór két keze 

Virágot a földre. 



S a merre csak átsuhan: 

Játszi szellő támad. 

Kék ibolya nő nyomán 

S mosolyog a bánat. 



A kinek csak egy futó 

Mosolya jut, boldog. 

Én sohajtok egyedül, 

Óh, csak én szomorgok! 



Úgy nézek rád, szép tavasz, 

Mint a lány szemébe, 

Ki, mióta elhagyott, 

Nem lát, nem vesz észre. 

