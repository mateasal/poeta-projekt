


Siess élni, mig lehet, siess! 

Mert ki tudja, holnap hogy mi lesz. 

Hány van, a ki víg legény ma... 

Dal van ajkán. 

S holnap aztán 

Szíve nem ver, hideg ajka néma. 



Nem sokalja ezt az életet, 

Csak az árva, ki nem élvezett. 

A ki, bárha tudta, látta, 

Hogy a végczél 

Harcz a létér ': 

Gyönge volt a szívtelen tusára. 

Csalódásban élni, óh, beh más! 

Ha eléd áll a való, e váz: 

Adj hálát a könnyü vérnek. 

Az igazság 

Komoly arczát 

Nem látják meg, csak a bús kedélyek. 



Ha elöntesz egy pohár italt, 

Ha elfojtasz egy szerelmi dalt, 

Ha egy ajkat csókolatlan' 

Hagysz el, ezzel 

Többet vesztel, 

Mint ha volnál mindenben tudatlan. 

