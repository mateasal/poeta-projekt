


Óh, csak még egyszer összejönnénk; 

Csak egyszer, pillanatra bár! 

Hogy elmondhatnám: hű maradtam; 

Szivem most is magába zár, 

Mióta nem láthattuk egymást, 

Perczig se voltam hűtelen. 

Halálomig téged szeretni: 

Gyönyör és üdvösség nekem. 



Óh, csak még egyszer összejönnénk! 

Szép csöndes nyári éjjelen 

A hol virágok illatoznak 

S a lomb susog szerelmesen. 

Csak egyszer járhatnám veled még 

A zöld erdőt, a réteket; 

Csak egyszer mondhatnám utánad: 

Tied vagyok! tied leszek!... 



Óh, csak még egyszer összejönnénk! 

Egy csókra, ölelésre még! 

Od'adnám vérem ', ifjuságom' 

Egy árva ölelésedért. 

Magasztalnám édes dalokban 

Jóságodat, szerelmedet; 

Aztán meghalnék könnyü szívvel, 

Mint gondtalan, vidám gyerek. 

