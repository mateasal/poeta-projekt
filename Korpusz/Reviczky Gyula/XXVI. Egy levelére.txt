


Ifjú koromnak számitod be 

Daczos heveskedésemet; 

S azt írod, kész vagy megbocsátni, 

Hiszen majd okosabb leszek. 



Lehet, galambom, csakhogy akkor 

Nem foglak többé félteni. 

S nem lesznek már okos szivemnek 

Nagy vágyai, reményei. 



És visszagondolván a multra, 

Majd főmet rázom csöndesen: 

Csupa bolondság! Óh, de mégis 

Egyetlen üdv a szerelem! 



Szivem, szerelmem, ifjuságom! 

Lángolj, csapongj idestova. 

Mert édes ifjunak maradni, 

S nem okosodni meg soha! 

