


Esik, esik, egész nap esik 

Hegy aljára köd ereszkedik. 

Fogy a nappal, nő az éjjel, 

Falevélke küzd a széllel, 

Sűrü erdő nem a régi; hallgat. 

Hull a levél, vége van a dalnak. 



Fecske, gólya, hova szálltatok? 

Boldogok ti, hogy van szárnyatok! 

Tudom én, hogy hova, merre: 

Hervadásból kikeletbe. 

Tengeren túl, messze oda által 

Most süt a nap legenyhébb sugárral. 



Igy változik, mint ősz s kikelet 

Szíveinkben is a fagy s meleg. 

Búsulónak víg a társa; 

Sírás jön a kaczagásra. 

Hejh, bizony az emberrel is így van: 

Ki mulat, ki aluszik a sírban. 

