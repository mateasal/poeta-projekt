


Szidott, gyülölt, haraggal néze rám; 

Nagy dáma volt s kevély a mostohám. 



Én egyebet se láttam, mint halált, 

Apám, anyám korán a sírba szállt. 



Virágok nőnek ifju sírokon; 

Enyémek egy-két jó barát, rokon. 



Ők csítítgatták árva szívemet, 

Az Isten ezt nekik fizesse meg. 



Viharba ', szélbe' visz tovább utam, 

Fáradt vagyok s a czél még messze van. 



Talán egy mérges hullám eltemet, 

S túlparton én már ki se köthetek. 

