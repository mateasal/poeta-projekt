


Piros pünkösd öltözik sugárba, 

Mosolyogva száll le a világra. 

Nyomában kél édes rózsa-illat, 

Fényözön hull, a szivek megnyilnak. 



Hogy először tünt fel a világnak: 

Tüzes nyelvek alakjába' támadt. 

Megoldotta apostolok nyelvét, 

Hirdeté a győzedelmes eszmét. 



Piros pünkösd, juttasd tiszta fényed' 

Ma is minden bánkodó szivének, 

Hogy ki tévelyg kétségbe ', homályba ': 

Világitó sugaradat áldja. 



Habozóknak oldjad meg a nyelvét, 

Világositsd hittel föl az elmét. 

Hogy az eszme szívből szívbe szálljon, 

Diadallal az egész világon! 



Piros pünkösd, szállj le a világra, 

Tanits meg uj nyelvre, uj imára. 

Oszlasd széjjel mindenütt az éjet, 

Szeretetnek sugara, Szentlélek! 

