


Urunk, atyánk, az ég lakója; 

A csillagoknak alkotója, 

Ki fentartod mindenütt a rendet; 

Dicsőség a te nagy nevednek! 



Az igazak, jók, a kik élnek, 

Mindenha csak benned remélnek. 

Te vagy az ő buzgó imájok: 

Óh, jőjjön el a te országod! 



Erős vagy, jó vagy, bölcs, igaz vagy; 

Belátásod mindent igazgat. 

Adsz örömet, csapást, kegyelmet: 

A te akaratod legyen meg! 



Panasz sosem jön ajakunkra; 

Csak te ne hagyj soha magunkra. 

S ki élni engedsz, add nekünk meg 

Ma s mindennap a kenyerünket. 



S ha bűntől (hisz' gyöngék vagyunk mi !) 

Nem bírunk néha szabadulni; 

Bár a fenyítés téged illet: 

Bocsásd meg a mi vétkeinket! 



S mivel gyöngék vagyunk a jóra: 

Legyen hát vétkeink adója, 

Hogy a midőn felebarátunk 

Bánt, neki szívből megbocsátunk. 



Száz fájdalomnak, száz veszélynek 

Vakon megy itt a test s a lélek. 

De mi fogjuk kerülni mindet, 

Csak meg ne kísérts soha minket. 



Miatyánk! büntess, hogyha kell, de 

Taníts imára, türelemre. 

S ki örök, égi dicsben állsz fenn: 

Óh, ments meg a gonosztul. Ámen! 

