


Szivem igaz és jó tehozzád, 

Szereti könnyed ', árvaságod, 

S bár nem igér örök hüséget, 

Bár gyönge, elhihetd, nem álnok. 



Nem, nem ámítalak! Bevallom, 

Csak ölelésedet kivánom. 

Nyujtsd csókra haragos kis ajkad ', 

Kedves kis mezei virágom. 



Lásd, úgy szeretik a napot, bár 

Ettől hervadnak a virágok, 

Jer elhervadni kebelemre, 

Legyek én a te napsugárod! 



A hevülések mind mulandók; 

Az ifjuság csak egy lehellet. 

Nem, nem igérek én hüséget, 

Hanem gyönyörrel megölellek! 

