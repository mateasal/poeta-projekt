


A bánatból kivolt a részem; 

De én azért nem jajgatok. 

Fáradt vagyok, nagy útra készen, 

Akár ma is meghalhatok. 



Pályámnak vége, haza térek 

És terhetekre nem leszek, 

S bucsúmban én csak egyre kérlek: 

Anyám mellé temessetek! 



De hiszen ti nem tudhatjátok, 

Hogy az ő sírja merre van... 

Én sem; - nekem a sír is átok; 

Magam leszek ott is, magam! 



Óh, jó anyám! ha lassu szárnyon 

Az éj a temetőre száll: 

Keresni fog a másvilágon 

Szegény fiad, s meg nem talál! 

