


Mikor már alkonyodni kezd, 

Kigyúló felhő jelzi ezt, 

Az árnyon áttör egy sugár még, 

Aztán kihül, kihal a tájék. 



Kialvó éltem is kigyúl 

Még egyszer vágyak lángitól, 

És lelkemen, mig a halállal 

Küzdök, meleg sugár tör által. 



Tőled jön mind e hő, e fény, 

Enyém vagy, drága nő, enyém, 

Mig a halál egyszerre orvul, 

Édes, ki nem szakít karodbul. 



Te itt maradsz s elképzelem: 

Más fog nyugodni kebleden, 

De mert jó vagy s lelkem rokonja, 

Virágot küldesz tán siromra. 



Oh hogy csak most találkozánk, 

Midőn a vágy ölő fulánk, 

Midőn mi mindennel fölérő, 

Téged viszontszeretni: késő! 

