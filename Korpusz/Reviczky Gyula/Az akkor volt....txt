


Az akkor volt... mondják sokan 

S hozzá nagyot sohajtanak. 

Az akkor volt... annyit jelent: 

A mult örökre mult marad. 



Az akkor volt... közömbösen 

Az ifju ennyit mond csupán, 

Az akkor volt, egy nyári est, 

Mikor szerelmét megtudám. 



Az akkor volt... mereng a lány... 

Szerelme szép tündérkora, 

Az akkor volt s a régi üdv 

Többé nem újul meg soha. 



Az akkor volt... sohajtozom, 

Az esztendők hogy szállanak! 

Az akkor volt... egyszer csupán! 

S a mult örökre mult marad. 

