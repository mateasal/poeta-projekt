


Hiába ismételgetem: 

Előre ne tekints, se hátra! 

Nem boldogít csak a jelen, 

Ragadd a percet meg... Hiába! 



Idáig, ah, nem éltem én, 

Csak vesztegeltem álmadozva. 

Emlékezet volt vagy remény. 

Mi szívemet mozgásba hozta. 



Renyhén tünődve, czéltalan, 

Hogyan s mit kellett volna tennem, 

Azzal vigasztalom magam, 

Hogy majd jövőre megcselekszem. 



Elmém kábultan elmerül 

A távol kékellő világba 

S mig csillagért, napért hevül, 

Megbotlik a göröngybe ', sárba. 

