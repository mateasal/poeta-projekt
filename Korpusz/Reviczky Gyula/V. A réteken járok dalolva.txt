


A réteken járok dalolva 

S mezei virágot szedek, 

Sietve szállnék karjaidba, 

És oda adnám mind neked! 



Neved' az erdőbe kiáltom, 

Hanem a viszhang nem felel. 

Vagy én nem hallom csak? Szivemben 

Minden dalol, zeng, énekel. 



Valami úgy ragad magával! 

Futok, és nem birok vele; 

S a lég, a láthatár, az erdő 

Mind boldogsággal van tele. 



És dalom egyre hangosabb lesz 

Szivem csordultig telve van... 

Elrejtem arczomat a fűbe 

S zokogni kezdek hangosan. 

