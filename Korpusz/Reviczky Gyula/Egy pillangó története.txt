


Hideg volt még s a föld kopár, 

Pacsírta még nem énekelt. 

Az ibolya se bújt elő 

S egy lepke már is szárnyra kelt. 



Bekarikázta a mezőt, 

Enyhet keresve, társtalan ', 

S mégis tavaszrul álmodott, 

És úgy örült, hogy szárnya van. 



Fáradtan olykor megpihent 

Kórón vagy száraz ágakon, 

És várta a derült tavaszt, 

Merengve a felhős napon. 



Remélt és várta, leste, hogy 

Mikor lesz végre már meleg. 

Oly sápadt volt a nap neki, 



S oly dermesztők az éjjelek. 

Fázott szegény, de víg maradt; 

A tavasz álma volt vele; 

Jól tudta, hogy lesz kikelet, 

És rózsa lesz a kedvese. 



Lett is tavasz; volt ibolya; 

Volt rózsa, fény és napsugár; 

De nem a pillangónak; ő 

A tavaszt meg nem érte már. 

