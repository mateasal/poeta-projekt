


Szenteltessék Uram az te szent neved, 

Dícsérjenek a csecsszopók tégedet, 

Adjad Uram őnékik Szent Lelkedet, 

Szent fiaddal esmerjenek tégedet. 



Úr vagy, szent, bölcs, jó, irgalmas atyjok vagy, 

Az kicsinnek gondjaviselője vagy, 

Sőt mindennek életője csak te vagy, 

Kérlek azért, ez kicsinkét el ne hadd. 



Lám ez világ még ingyen soha nem volt, 

Mikor néked erről szép tanácsod volt, 

Embert az te tisztességedre valót, 

Teremtettél dicsőségedre valót. 



Ó, mely szépen ékesítéd Ádámot, 

Az te színed-képed ám kitetszék ott, 

Az emberben gyönyörködél akkor ott, 

Néki adád édes paradicsomot. 



Keveset lőn Ádám az édes kertbe, 

Mert az kígyó megcsalá elméjébe, 

Azért esék szegény ördög kezébe, 

Éva szűlé fiát keserűségbe. 



Áldott legyen Uram az te szent neved, 

Hogy akkoron nem hagyád szegényeket, 

Szent fiadat mert nékiek ígéréd, 

Kivel őket megelevenítetted. 



Nagy csudálatosságom vagyon arra, 

Hogy a kígyó felmásza almafára, 

Az Úr Krisztust feszíték keresztfára, 

Ezekképpen Ádám helyére állna. 



No azért ti minnyájan kis gyermecskék, 

Ne féljetek, de Istent dícsérjétek, 

Szent fiáért mert irgalmas tinéktek, 

Az keresztség erről bizonyság néktek. 



Alusson el ő Szent Lelke tégedet, 

Világosítsa meg az te elmédet, 

Vigasztalja mindenkoron szívedet, 

És neveljen tisztességre tégedet. 

