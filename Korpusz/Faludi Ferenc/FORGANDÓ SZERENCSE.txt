


Fortuna szekerén okossan ülj, 

Ugy forgasd tengelét, hogy ki ne dülj. 

Ha szépen vezetett, 

Ha miben kedvezett, 

Ha miben kedvezett, meg ne örülj, 

Fortuna szekerén okossan ülj - 

Fortuna szekerén okossan ülj. 



Jó kedve s kereke egyaránt jár, 

Forgandó, váltazó, ma kincscsel vár, 

Holnap lenyomorit, 

És megint bóldogit, 

És megint bóldogit, elhigyjed bár, 

Jó kedve s kereke egyaránt jár - 

Jó kedve s kereke egyaránt jár. 



Érdemre nem tekint, szemtelen, vak, 

Kire ma vont arany, holnap szürt rak, 

Tudják, kik táborát 

Lakták és udvarát, 

Lakták és udvarát, sok nagy urak, 

Érdemre nem tekint, szemtelen, vak, 

Érdemre nem tekint, szemtelen, vak. 



Hol édes jó anyád, hol mostohád, 

Dolgárul senkinek számot nem ád. 

Megböcsül, megaláz, 

Magasztal, legyaláz, 

Magasztal, legyaláz, bút hoz reád, 

Hol édes jó anyád, hol mostohád, 

Hol édes jó anyád, hol mostohád! 

