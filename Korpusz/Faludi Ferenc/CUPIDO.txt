


Ki légyen Cupido, eddig nem tudhattam, 

Noha ő felőle már sokat hallottam, 

Kárhozzák, dicsirik; ki nagy ember lehet! 

Széles e világon mert nagy csudákat tett. 



Ne mondd nagy embernek: gyermek, piczin falat, 

Nincs nálánál latrabb a kerék ég alatt, 

Szárnyas, ives, fáklás, mind a két szemén vak, 

Ruhátlan, bujdosó, káras tüzeket rak! 



Ha ily ': rossz anyja vólt, mostohán nevelte, 

A tüzet kezébül hogy el nem emelte, 

Nem gyermeknek való a fegyver és a tüz, 

S minthogy ruhátlan jár, ritka dolog, ha szüz. 



A mig a ficzkónak szárnyát ki nem tépik, 

Sokfelé elrepdez, mindenütt bélépik, 

Fecskefészkeket rak, aprósodik a ház, 

A patvar irtsa ki, egy szó annyi mint száz. 

