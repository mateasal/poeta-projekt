


Dicső István, nagy királyunk, 

Téged ég s föld magasztal, 

Téged tisztel kis országunk, 

Első szent urának vall. 



Tőled vette fényességét, 

Méltóságát, érdemét, 

Koronája ékességét, 

Hitit, kincsét, mindenét. 



Elbujdostál, megkerestünk, 

Áldott légyen a szent ég! 

Országunkba bévezettünk, 

Szivünk örömében ég! 



Drága kincsünk, feltaláltunk: 

Magyarország, vigadozz! 

Itt van, kit óhajtva vártunk, 

Ezer áldásokat hoz. 



Ime a te reménységed, 

Inségedben ide nézz: 

Isten után erősséged, 

Mególtalmaz ez a kéz. 



Megvigasztal minnyájunkat, 

Hatalmunkban vastagit, 

Megtágitja országunkat, 

Végig megtart, bóldogit. 



Budán nyugszik; Buda vára, 

E szentséget megböcsüld! 

Atyja után, nem sokára, 

Biztat az ég: Imrét küld. 



István mellett itt lész fia, 

Megtestesült angyalunk, 

Megszerzi ezt két Mária, 

Égi s földi asszonyunk. 

