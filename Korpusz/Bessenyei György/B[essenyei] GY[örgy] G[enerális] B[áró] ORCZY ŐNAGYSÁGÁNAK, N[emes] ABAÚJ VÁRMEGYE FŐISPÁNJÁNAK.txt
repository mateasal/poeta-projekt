


Generális Orczy mit cselekszik velem? 

Lehet-é őnéki barátjává lennem? 

Miért öleli így ifiúságomat, 

Hogy mint atya szülje vigasztalásomat? 

- - - - - - - - - - - - - - - - - - - - - 

- - - - - - - - - - - - - - - - - - - - - 

Mit feleljek hozzám küldött verseire? 

Honnan nézzek elébb érdemes lelkére? 

Elragadta bennem örömöm a szívem, 

Áldom ez esettel parnassusi mívem. 

- - - - - - - - - - - - - - - - - - - - - 

- - - - - - - - - - - - - - - - - - - - - 

Ifiúságomat vigasztalja titkon 

Nagysád, ki nem mászkál e világnál vakon. 

Felemelt nagy lelkét, megvallom, tisztelem, 

Mert javam az illyek törvényében lelem. 

- - - - - - - - - - - - - - - - - - - - - 

- - - - - - - - - - - - - - - - - - - - - 

Barátság, tudomány, szabadság, egészség, 

Békességes élet és mértékletesség, 

Minden, valamit e bajos világ adhat, 

Szerencsés, ki ezek javával mulathat. 

Mind árnyék előttem, mit e világ mível, 

Hol annyit szenyvedünk érzékeny szívünkkel. 

Semmit nem ismérvén, mindég okoskodunk, 

Pedig alig lettünk, már akkor elmúlunk. 

Csak aki teremtett, az örök valóság. 

- - - - - - - - - - - - - - - - - - - - - 

