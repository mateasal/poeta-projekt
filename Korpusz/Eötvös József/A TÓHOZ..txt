


Tó, mi nyugton áll vizednek 

Messzenyúló tűköre; 

S nemde hányszor felriasztott 

Már a vésznek vad keze! 



Színeden a holdvilágnak 

Képe úszik s csillagok; - 

S hányszor verték partjaidat 

Felzavart sötét habok! 



Sajkák lejtnek könnyü úton 

Most a zöld partok felé; - 

S hány hajós látott dühödben, 

Mely sajkáját széttöré! 



Boldog tó, a vész ha átment, 

Nem zavarja színedet! 

Boldog szív, mely elfelejti, 

A mit egykor szenvedett! 

