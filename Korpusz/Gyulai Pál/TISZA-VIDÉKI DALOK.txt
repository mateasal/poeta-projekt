


Zúg a patak, mind azt zúgja: 

Aki szeret, sok a búja; 

Zeng a madár, mind azt zengi: 

Nem szeret úgy, mint én, senki. 



Hallgat patak, hallgat madár, 

Ha az idő majd őszre jár; 

Mikor jő el az én telem? 

Meddig üld még a szerelem? 



Zöld fű között nyilik már az ibolya: 

Kék szemedet látom -e még vagy soha? 

Ha nem látom, csak tél nekem e világ, 

Hervadjon el erdőn, mezőn a virág! 



Száll a madár kelet felé sebesen: 

Ha szállhatnék én is hozzád, kedvesem, 

Megzörrentném szárnyammal az ablakod ', 

Tudom, mindjárt kitalálnád, ki van ott. 



Ereszkedik le a felhő, feketén: 

Épen olyan bús-haragos, milyen én; 

De nekem csak könnyem van, nincs villámom, 

Tehetetlen bolyongok a világon 



« Tudod -e mit, szép leány? 

Szeress engem' igazán !» 

« Ha akarnám sem lehet, 

Mert a szivem mást szeret.» 



« Ej dehogy nem, légy enyém, 

Drága gyűrüt adok én.» 

« Amit küldöz kedvesem, 

A virág drágább nekem.» 



« Sok földem, dús palotám, 

Oda viszlek, szép leány. 

Selyem párna, selyem ágy, 

S minden, mire szíved vágya.» 



« Mit ér a gazdag, ha vén, 

Csak ifjamra vágyom én, 

Vele inkább kősziklán, 

Mint veled selyem párnán.» 



Kakuk madár, mondd meg, kérlek: 

Mikor halok, meddig élek? 

Hány hónapot, hány esztendőt? 

Sokat, vagy csak egyet-kettőt? 



Sok év miatt nincs búra ok, 

Szenvedtem már bút, ami sok, 

Egy vagy két év sem lesz nagy baj, 

Úgy sem hangzik utánam jaj. 



A szeretőm vár reám, 

Indúljunk hát szaporán, 

Itt a nyereg, siessünk, 

Édes-kedves paripám! 



Rút az idő, szél havaz, 

Életemnek képe az, 

De csak tűrjünk, jó lovam, 

Tél után jő a tavasz. 



Fáradsz, szenvedsz ez útban, 

Mit csináljunk, ha úgy van! 

Szenvedünk még többet is, 

Én másért, te miattam. 



Ifju legény, ifju leány, 

Szerették egymást igazán, 

De kőszívü a lyány atyja, 

Szegény leányt máshoz adja. 



« Látlak -e még, vagy soha sem? 

Isten hozzád, hív kedvesem !» 

Mond a leány könnyes szemmel, 

Édes-fájó szerelemmel. 



« Nem esküszöm, de tudom azt, 

Tőled semmi el nem szakaszt.» 

Mond a legény s utoljára 

Csókot nyom a lyány ajkára. 



Falu-hosszat nagy vigalom, 

Kezdődik a lakodalom, 

De menyasszonyt senki se' lát, 

A Tiszába ölte magát. 



Tenger nép a Tisza partján, 

Kendő lobog ott a fűzfán, 

A lyány titkos jegykendője, 

Rá ismer a szeretője. 



« Nem esküdtem, de tudom azt, 

Tőle semmi el nem szakaszt» 

Kiált s a hab közé rohan, 

Csobban a víz és oda van. 



Szeles, hives az éjtszaka, 

Háborogva folt' a Tisza; 

Hull a fűzfa-, nyirfalevél, 

Összesodri mindet a szél. 

