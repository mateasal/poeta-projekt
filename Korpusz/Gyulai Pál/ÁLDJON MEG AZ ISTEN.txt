


Áldjon meg az Isten, 

Rózsatő virága! 

Virulj még sokáig 

Marim ablakába '! 

Alkonyatkor, elmenőben 

Ott láttam meg legelsőben. 

Áldjon meg az Isten, 

Rózsatő virága! 



Áldjon meg az Isten, 

Kis fehér szobácska, 

Lebegjen fölötted 

Angyalok védszárnya. 

Oh mi sokszor ültünk itten, 

Beszélgetve, édes-ketten. 

Áldjon meg az Isten, 

Kis fehér szobácska! 



Áldjon meg az Isten, 

Csevegő madárka! 

Ne érezd rabságod' 

Fényes kalitkádba '! 

Ott csevegtél, téged hallánk, 

Midőn csókot, szivet váltánk. 

Áldjon meg az Isten, 

Csevegő madárka! 

