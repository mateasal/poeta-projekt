


Szólj, tégy, törekedj ', hass, 

Világra ne hallgass, 

Ha dicsér, ha gyaláz; 

Mit tartasz igaznak, 

Szolgálj híven annak, 

S csak erre vigyázz. 



Bús harc ez az élet, 

De vídoran éled, 

Ha győzzük a bajt; 

Állj bátran a gátra 

Mert gyáva, ki hátra 

Fordulva sohajt. 



S mégis ha csalódva, 

Szerencse se' volna 

Sokára hived: 

Új kedvvel, erénnyel, 

Hű régi reménnyel, 

Tápláld a hited '. 



Az elvhez a hűség 

Örök kötelesség, 

S ha messze a cél, 

Enyhítsen önérzet: 

Bár kebeled vérzett, 

Az eszme - az él. 

