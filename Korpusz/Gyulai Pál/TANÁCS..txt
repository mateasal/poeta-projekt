


Kiket szeretsz s akik szeretnek 

Ha bántanak, ha megsebeznek; 

Ne haragudj' rájok sokáig! 

De öntsd ki szíved ', s ha letörléd 

A fájdalom kicsordult könnyét: 

Bocsáss meg! hidd, enyhedre válik. 



Oh egymást hányszor félreértjük, 

Szeretteinket hányszor sértjük, 

Bár szívünk épen nem akarja. 

Mi is talán vérzünk a sebben, 

Nekünk is fáj, még élesebben, 

De büszkeségünk be nem vallja. 



Ne légy te büszke, légy őszinte, 

Hived legott azzá lesz szinte, 

Oszlik gyanú, megenyhül bánat; 

Oly váratlan jöhet halálunk 

S ha egymástól haraggal válunk, 

A sirnál késő a bocsánat! 

