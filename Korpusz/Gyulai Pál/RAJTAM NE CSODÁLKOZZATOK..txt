


Rajtam ne csodálkozzatok, 

Gyermek lettem, gyermek vagyok, 

A szerelem, a szerelem, 

A szerelem játszik velem. 



Járok tarka lepke után, 

Tarka lepke vagy te kis lyány, 

Meglebbented fényes szárnyad ', 

Hogy' ne futnék te utánad! 



Hol a madár is elfárad, 

Épitem a tündér-várat, 

Vágtat hintóm szárnyas lova, 

Királynénak viszlek oda. 



Könnyen sírok, nagyon könnyen, 

Ez a világ bosszant engem, 

De bánatom amilyen nagy, 

Te épen oly hű dajkám vagy. 



Megcsókolsz és magadhoz véssz, 

Könnyem mindjárt mosolyba vész, 

Szép mese, dal minden szavad, 

Megvidámit, el is ringat. 



Már én gyermeknek maradok, 

Úgy is csak a gyermek boldog, 

A szerelem, a szerelem 

Játszadozzék sírig velem. 

