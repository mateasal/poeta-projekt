


Aki sohse voltál árva, 

Hűn emlékszel jó anyádra: 

Mily szeretve ápolt téged ', 

Gondja őrzött, gondja védett, 

Mind tied volt, szava, tette, 

Élted útját egyengette. 



Hát te, aki anya vagy már! 

Gyermekid közt ezer gond vár, 

Mert a gyermek, hajh, idővel, 

Testi, lelki baj közt nő fel, 

S aki óvja, el nem hagyja, 

Mindíg csak az édes anyja. 



Ím legjobban ti tudjátok, 

Árva sorsa mily nagy átok; 

Enyhítsétek szeretettel, 

Nem fáradva, szóval, tettel; 

Munkátokra siker szálljon, 

Gyermek-szájjal Isten áldjon! 

