


« Nem hallod -e, hogy' sohajt 

A szél a falevelem ?» 

« « Csak hangodat hallom én, 

Oh kedvesem, édesem ! »» 



« Nem látsz -e egy csillagot 

Hullani ott a habon ?» 

« « Csak szemedet látom én, 

Oh ragyogó csillagom ! »» 



« Nem érzesz -e valamit, 

Mi fáj, nem tudni miért ?» 

« « Csak szerelmet érzek én, 

Szerelmet szerelmedért ! »» 



Hajnalban elvált az ifju, 

Másnap este ujra jött. 

Mi lehetne gát a földön 

Két szerelmes szív között? 



Hajh de most a szél sohajja 

Szélvész lőn a habokon, 

És a csillag villám fénye, 

És a sejtés fájdalom. 



Hullámzajban, villámfénynél 

Küzd az ifju csónakán; 

Mécsvilágnál, vidám dallal 

Vár reá a hű leány. 



Halld csak kinn a haldoklónak 

Végső hangját: kedvesem! 

Halld csak, benn még suttog a dal 

Édes ríme: szerelem. 



Parton mereng a leány, 

Várja, bár tudja halott, 

Kedvesét várja hiven, 

Oh szegény tébolyodott! 



Oly nyugtalan, úgy sohajt 

A szél a falevelen... 

A lyány remeg és susog 

« Oh kedvesem, édesem !» 



Fenn úgy ragyog egy csillag, 

Majd hull s elvész a habon 

Fut, sir, felsí a leány 

« Oh ragyogó csillagom !» 



Hullám s hold csalogatja. 

« Hű szive hív, szava kér.» 

Mi hallik, mi úszik ott? 

« Szerelmed szerelmedért.» 

