


Csitt kicsi kedves, csitt, csitt, csitt! 

Jó fiu légy, oh hallga kicsit; 

Hunyd be szemed' és hunyd be szád ', 

Föl ne riaszd jó édes anyád '. 



Alszik anyád, hát te is alugy ', 

Ugy kicsi kedves, ugy, ugy, ugy! 

Hunyj a szemét már, jó a gyerek, 

Én is elalszom majd veletek. 



Egyszer egy időben, 

Bakonyi erdőben 

Gilice nem alszik, 

Sirása elhallszik. 

Oda megy a szúnyog 

Haja, haja! - dunnyog, 

A tücsök is fujja: 

Haja, haja, hujja! 

Gilice megunja, 

A szemét behunyja, 

Sirása nem hallszik, 

Csendesen elalszik. 

A gyerek is csendes, 

Haja, haja, kedves! 



Csendesen, csendesen, 

Haja, haja, kedvesem! 

Aki nem sír, nem kiáltoz, 

Annak angyal kis kertet hoz, 

Lesz benne egy szép, de szép fa, 

Minden ágon arany alma. 

Hát még mi lesz? Megmondom! 

De ne sirj hát, galambom. 

Kis fészek meg kis madárka, 

Kék a lába, zöld a szárnya, 

S azt énekli csengő hangon 

Alugy ', alugy' már galambom! 

S a gyermek, ki hallja épen, 

A szemét behunyja szépen, 

Elalszik az énekszóra 

S álmodik majd szépet róla. 

Úgy lesz, úgy lesz, ha mondom 

Haja, haja, galambom! 

