


Táncot járnak, muzsikálnak, 

Szilaj kedve van a bálnak. 

Egyedűl magamban, 

Csak én űlök ottan; 

Gondolkozom, álmodozom 

Néma unalmamban. 



Te vagy, te vagy gondolatom, 

Rólad, rólad álmodozom! 

Mind csak az a gondom 

Mit csinálsz most otthon 

A magányban, kis szobádban 

Édes szép galambom! 



Ha melletted, ott ülhetnék, 

Ezer bált is oda adnék. 

Édes hangod hallnám, 

Kis kezed megfognám, 

És hevemben, örömemben 

Könnyek közt csókolnám! 

