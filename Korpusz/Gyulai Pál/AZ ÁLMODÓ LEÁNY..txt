


Ott alszik a lyány, oly nyugtalan alszik, 

És szíve dobog és sóhaj a hallszik. 

Mi bántja, mi búja, mi titka lehet? 

Először, utolszor, örökre szeret; 

S mint őzike, mely't a vadász csöve hajt, 

Reszketve, lihegve, alélva sohajt 

« Oh titka szívemnek, 

Oh sziklateher! 

Oh ifju szeretlek 

S nem mondhatom el! 

Megölne a szégyen, 

Megölne a bánat; 

Elhervadok érted, 

Haldoklom utánad !» 



Ott alszik a lyány, oly nyugtalan alszik, 

És szíve dobog és sóhaja hallszik, 

De égi mosoly lebeg ajka felett, 

Álmában övé, kit örökre szeret; 

S mint vágya hevébe sülyedt csalogány, 

Megcsattan a szó remegő ajakán: 

« Tied leve immár 

Búm szégyene, titkom. 

Oh ifju szeretlek 

És íme kimondom! 

Csókollak, ölellek, 

S bár veszszek el én, 

E pillanat üdve 

Örökre enyém !» 

