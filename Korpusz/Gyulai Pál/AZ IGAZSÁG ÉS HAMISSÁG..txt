


Elindul az Igazság, 

Vele megy a Hamisság, 

Édes testvér mindkettő, 

Miért, tudj' a teremtő. 



Anyjok varrt két tarisznyát, 

Sütött nekik pogácsát, 

Mindeniknek huszat szánt, 

S betarisznyált egyaránt. 



Ehetnék a Hamisság 

« Hallod -e te Igazság, 

A tiedből ennénk tán, 

Az enyémből azután ?» 



« « Jó lesz, jó lesz, együnk hát ! »» 

Megkezdik a pogácsát, 

S míg benne tart, egy hétig, 

Morzsolgatják mindétig. 



Ehetnék az Igazság: 

« « Hallod -e te Hamisság, 

Amint mondád, rendre jár, 

A tiedből együnk már ? »» 



Egész nap híjába kér, 

Nem ad neki a testvér; 

« Mégis adok jó áron, 

Ha a füled' levágom.» 



Le is vágja a fülét, 

Másnap ismét a kezét, 

Azután meg a lábát, 

S úgy ád egy-egy pogácsát. 



Végre szemét szúrja ki, 

Vakon, bénán vezeti 

Az Igazság ráállott - 

Így járják a világot. 

