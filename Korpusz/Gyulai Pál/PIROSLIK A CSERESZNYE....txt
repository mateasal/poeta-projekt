


Piroslik a cseresznye a 

Fán, 

Ilyen piros még soh' se' volt 

Tán. 

Rigó füttye üdvözli is 

Már, 

Rája szegény olyan régen 

Vár. 



Megcsipkedi, megénekli: 

« Ó! 

Milyen piros, milyen édes 

Jó! 

Ne haragudj ', édes-kedves 

Fám, 

Egy-két szemért ne haragudj' 

Rám. 



« Az Isten ezt így rendelte 

El, 

Énnekem is enni, élni 

Kell. 

Aki szegény, miért legyen 

Bús? 

Neki is jut, ez a világ 

Dús. 



Lám, reád is ingyen süt a 

Nap 

Töved, lombod ingyen esőt 

Kap, 

S amit bárki kész-örömest 

Hall, 

Csak úgy ingyen szól neked e 

Dal.» 

