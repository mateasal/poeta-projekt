


Szegény, szegény magyar költők, 

Hol vagytok, hol zeng dalotok? 

Mint az elzüllött csalogány 

Tavasz szép napjai után, 

Úgy elnémúltatok. 



Széttört a lant, eltört a kard, 

Mély sebben vérzik a kebel; 

És messzi föld vidékiről, 

És közel börtön mélyiről. 

A hang nem hallik el. 



Ejts könnyet, oh nép, hogyha tudsz, 

Ha adhat még a fájdalom, 

S míg lelked a múltakba hal, 

Zendüljön meg a régi dal, 

Mint visszhang, ajkadon. 



Ki meghalt, jobban nyughatik, 

A rab egy percre felvidúl, 

S a bujdosó megérti majd: 

Bár honja rablánc közt sohajt, 

De él még s nem fajúl. 

