


Tölgyfa alatt 

Űl egy árva leány; 

Azt énekli 

« Se' apám, se' anyám, 

Szeretőm sincs, 

Hejh pedig egykor volt, 

Isten tudja 

Él -e még vagy megholt. 



Meg van írva 

Hozzá levelecském, 

El is vinnéd 

Úgy -e, kedves fecském? 

De mi haszna, 

Küldeném hijába, 

Nem találnád 

Meg a nagy világba ' .» 



Egy idegen 

Jön az uton arra; 

Megáll, hogy a 

Lyány panaszát hallja. 

« Ne keseregj, 

Árva leány, szegény 

Apád, anyád, 

Szeretőd leszek én.» 



« « Vén szerető, 

Ifju apa lennél; 

Megmaradok 

Régi szeretőmnél. 

Vártam érte 

Teljes egy esztendőt, 

Elvárok még 

Legalább is kettőt. »» 



« Nem érdemli, 

Hogy soká várj reá, 

Nem hű az, ki 

Jegyesét elhagyá. 

Hova is tűnt, 

Hol éli világát? 

Mért engedi 

Hervadni virágát ?» 



« « Hogy kisütött 

A szabadság napja, 

Honvédnek ment, 

Bár ellenzé apja. 

Tán elesett 

Egy véres csatában, 

Vagy bujdosik 

Nagy Törökországban. »» 



« Hátha megjő 

Rongyosan, betegen ?» 

« « Rongya selyem, 

S baj a is kedv nekem ! »» 

« Hátha rút lett, 

Egy nagy seb az arcán ?» 

« « Azt a sebet 

Százszor megcsókolnám ! »» 



« Hátha egyik 

Karját elvesztette ?» 

« « Itt az enyém, 

Dolgozom helyette ! »» 

« Hátha megcsalt, 

Többé nem szeretne» 

« « Bánatában 

Szivem megrepedne ! »» 



« Oh ne halj meg, 

Ölelj meg, jegyesem! 

Lásd, megjöttem 

Rongyosan, betegen: 

Félkarom nincs, 

Sebhedt minden részem, 

De szivem ép, 

S a tiéd egészen. 

