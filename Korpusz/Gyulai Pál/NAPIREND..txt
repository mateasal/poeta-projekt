


Mennyi szitok, milyen lárma, 

Országház -e, avagy csárda 

Ez a tisztes nagy terem? 

Hát a ház-szabály s az elnök? 

Nem hallgatnak rá ő kelmök. 

Dulakodnak szüntelen. 



Ki a legény a csárdában? 

Jelszó az ország házában, 

Utca-csíny a honfi-tett; 

Durva élc a legszebb eszme, 

A szabad szó zajba veszve, 

Reng belé az épület. 



Semmi joga a többségnek, 

Hódolat a kisebbségnek: 

Új tudomány, megsegits! 

Szakítunk a mult világgal, 

Széchenyivel és Deákkal 

S eszményképünk Starcsevics! 

