


Fillis, Pestnek szép csudája, 

sok Szerelmest megvetett, 

kit koronkint ál orczája 

rabbilincsre fűzgetett. 

Fittyet hányt a' Grófocskáknak, 

kik sok pénzzel készteték, 

görbe szókot a' mátkáknak, 

kik kezekkel kérlelék. 



Én is végre megszerettem, 

bátor tudtam kénnyeit, 

‘ s minden fortélyt elkövettem, 

hogy meggyőzzem gőgjeit. 

Nőtt buzgásom a' veszéllyel, 

szórtam vívó versemet, 

még szerelmem rút fekéllyel 

mind belepte szívemet. 



Mint Petrarka úgy zokogtam, 

molbúl vervén lantomot, 

‘ s mint a' macska úgy miogtam 

szép fülébe kínomot. 

Már ahokkal, már jajokkal 

ostromoltam sánczait, 

‘ s áh! a' legszebb lessusokkal 

fel nem birtam lángjait. 



Elfutottam Ámorkához, 

megbeszélltem sorsomot, 

‘ s arczra esvén ded lábához, 

kértem, fogja pártomot. 

Állyon bosszút olly leányonn, 

a' ki őtet megveti, 

‘ s a' ki olly sok szép zsákmányonn 

csak negédgyét hűtgeti. 



Ő ezekre felhevűlvén, 

kérésemnek helyt adott, 

‘ s a' Praterba elrepűlvén, 

nagy bosszúkot forgatott. 

Itt találta szép annyával 

a' hadaknak istenét, 

szép annyának udvarával 

a' szerelmek' nemzetét. 



Jó, hogy itt vagy! illy ígével 

szólítván a' bajnokot, 

átkutattya friss szemével 

itt amott a' szuglyokot, 

‘ s öszve szedvén eggy lóczárúl 

Mars' sisakját ‘s fegyverét, 

kölcsön kéri oldalárúl 

eggy órára szép övét. 



Erre a' kert' mellékében 

új formába öltözik, 

‘ s eggy hadnagynak ál képében 

Fillisünkhöz költözik. 

Megköszönti nyers csókjával, 

bármint ójja szűz aját, 

‘ s mellé omlik, jobb karjával 

átölelvén oldalát. 



Szígyen nélkül rajzolgattya 

járattyának czéllyait, 

pajkos szókkal szítogattya 

a' leánynak lángjait; 

‘ s termetének nőszíveknél 

nagynak mondván kelletét, 

elbeszélli a' szépeknél 

kéjjel töltött életét. 



Mint tört át a' szép lyányokhoz 

a' szülőknek gáttyain, 

mint a' féltett asszonyokhoz 

a' férjeknek zárjainn. 

Melly merészen ostromlotta 

a' leghűvebb várakot, 

melly fortéllyal hódította 

a' próbátlan bábokot. 



Hogy kergette udvarábúl 

kedvessének bús urát, 

elragadván hű karjábúl 

eggyet értő asszonyát. 

Hogy költötte víg ??kal 

férjeiknek javait, 

tenkre tévén száz árvákkal 

negyven dúzsnak házait. 



Mint csalt pénzt ki polgároktúl, 

hogy kitartsa Fláviát; 

portékákot kalmároktúl, 

hogy ruházza Szilviát; 

‘ s részeg fővel a' korcsmáknak 

szétkardozván kannyait, 

mint késztette a' k ??knak 

hódolásra nyájait. 



Szitkos, esküs vallásának 

látván Fillis szent hitét, 

‘ s illy temérdek bravúrának 

átösmervén érdemét, 

« áh! úgymond, illy fő bajnoknak 

én ellent nem állhatok; 

íme szívem! E' bájoknak 

minden jót feláldozok.» 



Óh! te majma Petrarkának, 

vesd pokolba lantodot! 

Add Aranyfi! bús árvának 

gazdag ajándékodot! 

‘ S tik legények! házasodni 

a' falukra mennyetek! 

Másra szoktak vágyakodni 

a' próbálttabb Fillisek. 

