


D. Nem szerelmes nyájasságod 

gyújtya véremet. 

K. Hát mi bájol meg? 

D. Ez nem bájol meg 

csak lepke lelkeket. 

Szép erkölcsöd, jámborságod 

vonnya szívemet. 

K. ‘S ez megboldogít? 

D. Ez megboldogít! 

Ez ád itt mennyeket. 

K. Óh! ha szíved úgy érezne, 

ammint nyelved zengedez. 

D. Óh! ha szíved úgy érezne, 

ammint szívem csüggedez! 

K. Dámon! higgyem -e 

öröknek lángodat? 

D. Hittel vallyam -e 

öröknek lángomat? 



Eggyütt. Trio. 

Még barátság ápolgattya 

szerelmünknek lángjait, 

addig inség nem ronthattya 

hűségünknek bájjait. 

Kedvujjító virágokkal 

hintegetvén utunkot 

elszélleszti tűs bokrokkal 

mérkező vad gondunkot. 



K. Így a' búknak vészhabjátúl 

meg nem hányatunk, 

D. ‘s életünknek alkonyátúl 

meg sem borzadunk. 

