


Szerelmes odátskát 

ne kivánny tőlem, 

mert Amor' fortéllyát 

utállya versem. 

Leg-erősbb sziv nem bir 

e' gyermek' tegzével, 

o! hány van, ki már sir 

ütve sebével. 



Királyok el-vesztik 

országjok' diszét, 

ha szivekbe veszik 

Amornak tüzét. 

Vitézek rettegnek 

e' nyájas kisdedtől, 

kik soha nem féltek 

semmi fegyvertől. 



Fösvényből pazarlót, 

tsalárdot hivből, 

nevelni háborgót 

tud a' tsendesből. 

Meg-jádza a' böltsnek 

fel-tisztult elméjét, 

ha készül tüzének 

fojtani mérgét. 



Nints, a' kit ne lessen 

tsendes tőrével, 

nints sziv, a' ki könnyen 

bánnyon tegzével. 

Azért róla odát 

ah! ne kivánny tőlem, 

mondám, hogy fortéllyát 

utállya versem. 

