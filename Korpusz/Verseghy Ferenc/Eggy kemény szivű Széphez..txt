


Szánd meg sorsomot, 

végezd kínomot! 

Eggy parányi salygatással, 

eggy érzékeny kéznyomással, 

enyhitsd olthatatlan 

lángomot. 

Érted hervadok, 

érted fonnyadok! 

Fénnye nélkűl szép szemednek, 

bájja nélkűl hű szivednek 

mint a' szomjú rosa 

elhalok. 

Nem találsz te hűbb szeretetet, 

nem enyimnél hűbb tiszteletet. 

Érted csüggök, 

tőlled függök. 

Ah ne hadd elveszni hűvedet. 

Mi hasznod ha szenvedek, 

hüs siromba süllyedek? 

Ah! eszedbűl, 

jó szivedbűl 

el nem tűnhetek. 

A' föld nem ront engemet, 

szétbontván hűltt testemet. 

Siránkozni, 

sohajtozni 

várd el lelkemet. 

Bár akkor mély bánatod 

ne vallya bús szózatod, 

hogy én voltam, 

még fenn voltam, 

leghűbb pásztorod. 

