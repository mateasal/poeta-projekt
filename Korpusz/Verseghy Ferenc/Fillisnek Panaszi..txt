


Óh! e' forrásnak partya mellett 

andalgott sokszor Pásztorom! 

Gyöngyhabja, melly szelíden tsörgött! 

ha rá mosolygott Dámonom. 



Itt voltak eggyütt zöld tanyáink; 

amott tartottunk aklokat; 

e' réten jártak nyájatskáink, 

e' dombon nyírtuk gyapjokat. 



Ő volt egyetlen bodogságom: 

ő bírta jámbor szívemet. 

Ő értte, Ég a' bizonyságom! 

od' adtam volna éltemet. 



Még hajnaltájban, tsendes dallal, 

megjártam berkünk' réttyeit; 

‘ s megszedtem néki gondos újjal 

Flórának legszebb kintseit. 



Orozva ültem oldalához, 

ha fél mosolygva szunnyadott: 

‘ s ha tsókkal értem homlokához, 

véletlen' ő is meglopott. 



Hogy egyszer tettetett haraggal 

elvontam tőlle képemet; 

áh! melly keserves háborgással 

kérlelte tsalfa szívemet! 



Szerelme bádgyadó szemében 

melly bájos tűzzel tsillogott! 

‘ S melly boldog voltam, míg ölében 

szép énekével múlatott. 



De óh! e' tsalfa boldogságok 

egyszerre múlni kezdenek, 

mint nyáronn a' megértt virágok, 

mellyekre hővek estenek. 



Dórisnak látszik hízelkedni, 

‘ s pirúlva futtya színemet! 

Hitetlen! jőjj tsak engesztelni! 

Meg nem botsátom vétkedet. 



De vallon szívem' rejtekéből 

mit érzek felfel habzani? -- 

Eggy hő könyetske jő szememből; 

‘ s mellyemre látom görgeni. 



Jőjj vissza, Dámon! engesztelni; 

ne fusd pirúlva színemet. 

Eggy illy könyetske azt igéri, 

hogy megbotsátom vétkedet. 

