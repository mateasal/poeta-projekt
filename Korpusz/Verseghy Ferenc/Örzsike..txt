


Nincs megyénkben szebb leányka 

Örzsikénél. 

Vénus sem szebb alkotmányka 

termeténél. 

A' napfény nem hathatóbb, 

a' hüs hold nem bájolóbb 

kék szeménél. 



Hóval verseng friss fejére 

homlokának. 

Rózsaszínnel küzdik vére 

orczájának. 

Lantok úgy nem pengenek, 

mint folyási zengenek 

szűz szavának. 



Első estve, hogy szemembe 

tünt orczája, 

melly ingerrel tört szívembe 

bájszikrája! 

Éjjel ő volt álmomnak, 

nappal minden vágyomnak 

eggy sommája. 



Tűzgomolykint habzott vérem 

szűk eremben. 

Szörnyen harczolt a' szemérem 

hő mellyemben. 

Már remények játsztanak, 

már meg vászok víttanak 

bús fejemben. 



Pusztaság volt nagy világunk 

rab szememnek; 

bús legvígabb társaságunk 

zártt szívemnek. 

Elborúltak napjai, 

háborodtak habjai 

víg kedvemnek. 



Kétességét nem tűrhettem 

habzásimnak. 

Angyalához elsiettem 

vággyaimnak; 

‘ s megcsókolván hó kezét, 

elbeszélltem kútfejét 

kínnyaimnak. 



Ő el kezdett könyezgetni 

keservemre, 

orvos szókot hintegetni 

gyötrelmemre; 

‘ s földre sütvén kék szemét, 

megvallotta visz tüzét 

kérelmemre. 



E' szavára szétenyészett 

komorságom, 

sírporábúl feltenyészett 

nyájasságom, 

‘ s ammint frígyünk érdegélt, 

úgy naponkint nődögélt 

boldogságom. 



Nincs azóta olly bogárka 

ösvényemben, 

fészket nem rak olly madárka 

kis kertemben, 

mellyel dalt ne hímzenék, 

édes kéjt ne érzenék 

nyíltt keblemben. 



A' farsangnak kezdetével 

esztendőre 

kész lessz, mondgya, mindenével 

a' kendőre; 

‘ s majd ezenn ha átesünk, 

a' templomba költözünk 

esküvőre. 



Haj! be nagy lessz boldogságom 

hű karjában! 

Több mint földi menyországom 

birtokában! 

A' király sem boldogabb, 

jóllehet leggazdagabb, 

országában. 

