


Engedd NAGY PÁR! lyányaidnak, 

hogy sokféle jóvoltidnak 

sommáját 

dallyokkal megtisztellyék. 

Engedd gyenge öt rügyünknek, 

hogy érzékeny örömünknek 

forrását 

hálájokkal megszentellyék. 

Tartson Isten Vérednek 

tartson épen Nemzetednek 

fénnyére, 

Szent Nevének nagy dücsére. 

Dücsőíttyük a' pórokkal, 

kik küzködvén a' kórokkal 

érzik bő segédedet, 

szent emlékezetedet. 

Kérjük a' sok víg szegénnyel, 

kit megszánsz jótéteménnyel, 

mennynek, földnek Istenét, 

öntse Rád ki bő kegyét. 

Vígasztallyon testépséggel, 

ápolgasson kéjbőséggel, 

‘ s hosszabbítván éltedet, 

tartsa frissen szívedet. 



Áldást mondunk jó szívednek, 

hangos hálát bő kezednek, 

még zenghetnek nyelveink, 

érezhetnek mellyeink. 

Víg dalokkal emlegettyük, 

ünnepekkel szentelgettyük 

számtalan jóvoltodot, 

szíves barátságodot. 

A' Hazának könyveiben, 

maradékink' szíveiben 

fel lessz írva nagy neved, 

‘ s érdemekkel nyertt dücsed. 

Oh! ha Isten irgalmunknak, 

melly segédet nyújt társunknak, 

átvisgállya nagy böcsét, 

jutalmazza érdemét; 

‘ s hogyha gátot jóvoltának, 

ránk vigyázó szent gondgyának 

nem vetnek sok bűneink, 

rosszra hajló szíveink; 

Nemzetednek nagy fénnyére, 

a' szegények' örömére 

megtart nékünk Tégedet, 

‘ s messze nyújtya éltedet. 



Megtart, ‘s édes vígságokkal 

átfongatván éltedet, 

bájos rósa illatokkal 

meghinti ösvényedet. 

Messze terjedtt birtokidnak 

gyarapíttya hasznait, 

hogy Hazádnak, szolgáidnak 

boldogíthasd napjait. 



Élemedvén, ősz korodnak 

megkönnyíti terheit, 

‘ s fénnyével sok jóvoltodnak 

felfrissíti kedveit. 

Elszélleszti tagjaidbúl 

a' fonnyasztó kórokot, 

messze űzi házaidbúl 

a' hervasztó gondokot. 



Pátriárka kegyességgel 

áldogatván népedet, 

melly testvéri szívességgel 

környűl állya székedet, 

úgy élsz csendes vénségedben, 

mint népünknek gyámola, 

úgy mennybéli dücs-fényedben, 

mint Hazánknak Angyala. 



Vedd jó névenn lyányaidnak, 

hódoló szolgálóidnak 

szíves áldozattyait, 

hálakiáltásait. 

Vedd jó névenn hő mellyeknek, 

hozzád, NAGY PÁR! hű szíveknek, 

jó szándékú dallyait, 

tiszta indúlattyait. 

Tartson Isten nagy Nemednek, 

tartson meg Hun Nemzetednek! 

Ezt óhajtyák szíveink, 

még pihegnek mellyeink. 

