


Emlékezz meg Uram! szavaidrúl, 

mellyekkel engemet, hű tisztelődöt 

kies reményre gerjesztettél 

gondviselésed iránt! 

Inségimben ezek nekem édes 

vígasztalásim: mert igéretidnek 

kegyes hatalma új életre 

emeli bús fejemet. 

A' büszkék csúfollyanak engem ', 

ammint akarnak! szent törvényeidtűl nem 

állok én el, méglen élek. 

Hajdani ostoridot 

jól tudom én, mellyek megalázták 

a' büszke lelkeket; ‘s ez nékem szinte 

leghathatósbb vígasztalásom. 

A' gonosz embereket 

kárhozatos kényekre fajúlni 

látván kegyes törvényeidtűl, óh! mint 

jár által engem' a' haragnak 

szent tüze! Ámde viszont 

kellemetes dalhang hagyományod 

nekem szarándokságomnak völgyében! 

Még éjjel sem felejtem én el 

Jehova! szent nevedet, 

melly kegyesen vonz engemet arra, 

hogy szent szabásidot hűven megójjam. 

Nem is kivánok e' világonn 

semmi egyéb javakot, 

csak hogy szent hagyományidot, ammint 

a' jó fiúhoz illik, tellyesítsem. 

Te lévén eggy örökségem, nagy 

Isten! igéretemet 

ím! örömest újitom előtted, 

hogy törvényednek engedelmeskedni 

meg nem szünök. Tellyes szívembűl 

öntöm elődbe, Atyám! 

esdeklő kérésemet a' Te 

irgalmadért, mellyet fogadtál. Ím! én, 

fiú gyanánt, hű szorgalommal, 

fontolom úttyaimot 

szüntelen, és ha talán nyomaidbúl 

kilépnek ollykor lábaim, meg vissza 

térítem ottan ösvényedhez, 

‘ s karja közé sietek, 

késedelem nélkűl, könyörűlő 

Atyámnak, hogy kegyes szavát fogadgyam. 

Sokszor be voltam már kerítve 

a' gonoszoknak erős 

tőreivel, de nem estek azért ki 

kedveltt törvénnyeid gyarló eszembűl. 

Éjfélkor ágyambúl felkelvén, 

térgyeimenn köszönöm 

a' legigazb jóságra vezérlő 

szabásidot, ‘s azoknak társaságát 

ohajtom, a' kik Téged' félnek, 

‘ s mint szerető fiaid 

szent szavadot versengve fogadgyák. 

Végetlen irgalmaddal tellyes a' föld 

óh! Istenem! taníts meg engem' 

óni szabássidot. 

