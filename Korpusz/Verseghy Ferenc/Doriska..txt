


Amor lelkesitsd, o! tsak tüzesitsd 

a' kis Doriskát! 

Móta tart éltem, nem láta szivem 

ékessebb ortzát. 



E' zöld erdőben, nyomta elsőben 

kezemre kezét 

‘ s bágygyadt kék szeme, mellyet rám vete, 

árulá tüzét. 



Ah! némul nyelvem, ha szólni kezdem, 

akkor mint valék! 

Édes gyötrelem támada bennem 

‘ s egyre könyvezék. 



Most egy örömem az erdőt mennem 

esti tsillagnál, 

‘ s ha nints mellettem, kedvet bús szivem 

még ott sem talál. 



Ez alig ha nem lesz még szerelem, 

már érzem nyilát. 

O! tsak tüzesitsd Amor! lelkesitsd 

a' kis Doriskát. 

