


Lantommal tegnap kimenvén 

a szomszéd erdőségbe 

egy kő szálra le terjedtem 

az árnyék hivessébe; 

kételkedtem Orfeusnak 

kedvesséhez küldött versét 

vagy hogy inkább Piramusnak 

énekeljem esetét. 



Hárfám próbás zengésére 

ébred egy filemüle 

le száll árnyékos tanyámnak 

zöldellő tetejére: 

kultsommal vont hurjaimnak 

állhatatlan, s hamis hangját 

követi, és tsufolodván 

igazgattya tónusát. 



Félre tévén réz kultsomat, 

kezdem hangos munkámat, 

tsendes kézzel sétálgatom 

lantonn huros utamat, 

követi ő énekével 

ujjaimat, s kis nyelvével 

ujjít hárfámról hangokat, 

s el énekli nótámat. 



Kezdek frissebb fogásokat, 

ezeket is követi, 

veszek szomorúbb hangokat, 

s azokat is énekli, 

ha ugrálok, velem ugrál, 

ha megállok, velem megáll, 

hartzomat mint egy neveti, 

s ha halgatok hartzra hí. 



Végre minden ujjaimal 

húrjaimra rohanok, 

tellyes tónusommal szavát 

szégyeníttvén tréfálok; 

ezt követvén, kisded meljét 

hangokra szolgáló erét, 

jaj között megerölteti, 

s ki éneklé kis lelkét. 



Lefordul a fa ágáról, 

s éppen hárfámba esik, 

ebbe mint egy koporsóba 

hartza után le nyugszik: 

hárfássa volt a völgyeknek, 

hangos dísze az erdőknek, 

méltó, hogy diszes koporsót 

nyerjen kis tetemének. 

