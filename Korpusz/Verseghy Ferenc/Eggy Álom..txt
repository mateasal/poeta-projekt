


Kertemben szunnyadozván 

o Borcsa! láttalak, 

‘ s örömre gyúlladozván, 

álmomban híttalak. 



Eggy rósatőhöz dűlvén, 

eldugtad képedet, 

‘ s koronkint felserdűlvén, 

nevetted hívedet. 



A' fák köztt elkerűltem 

bokrodhoz lábhegyenn, 

‘ s ah! Borcsa, mint örűltem 

előre nyertemenn. 



Kaczagva elfutottál, 

én futva űztelek, 

a' kúthoz nem jutottál, 

már ölbe vettelek. 



De áh! hogy rád orozni 

akartam csókomot, 

egyszerre széthabozni 

szemléltem álmomot. 



Így tűnnek életinkkel, 

o Borcsa! kéjjeink, 

ha bájos fríggyeinkkel 

késgetnek szíveink. 

