


Mit haragszol Örzsikém! 

ha tán Marisnak termetét dicsérem? 

Mért borúl be homlokod, 

ha jó leánynak hirdetem Juliskát? 

Ám ez által én amazt 

szebb termetűnek, mint te vagy, sem ennek 

feddhetelen életét 

nem vallom érdemesbnek a' tiédnél. 

Vagy mivel te messze látsz, 

csak órraiknak csúccsait se merjék 

nézegetni társaid? 

Hol látsz teremni olly kevély ibolykát, 

melly hatalmas illatit 

a' rósaszálnak véllye meghaladni? 

Nyíldogál -e líliom, 

melly győzhetetlen bíborát ki merje 

bajra híni hófejér 

színével? Ámde a' ki eltagadná 

őmiatta balsamit 

a' szegfüvekkel mérkező ibolynak, 

‘ s a' kis bájos érdemét 

nem érezné a' líliomfejérnek, 

nem Fa Jancsi volna -e? 

Súgári a' kristálynak alkonyodni 

látszanak, ha lángoló 

gyémántka mellé tétetik, ‘s elájúl 

fénnye megmeg ennek is, 

ha öszvetartom bájoló szemeddel. 

Ámde a' kis kedvedért 

e' szép köveknek fénnyeit homálynak 

véldegélni színlené, 

hízelkedését nem de szemtelennek 

tartanád? Nem érzek én 

olly hűtelen szerelmet érdemidhez, 

melly hazug dicséretet 

hintvén elődbe, vakmerő dagályra 

ingerellye gőgödöt. 

Vagy tán, ha édes balsamok repűlnek 

a' szelecske' szárnyainn 

a' fáknak új virágirúl előmbe, 

elrekesszem órromat, 

mivel szelídebb illatot lehelnek 

arczaimra dallyaid? 

Juliska jó, Mariska szép; de nékem 

nem mutathat a' világ 

sem jobb leányt, sem szebbet Örzsikémnél. 

Hogyha másnek e' kevést 

ezerszer annyi dísz között irígyled, 

nem de gyenge szívedet 

szint' olly fonákúl nyughatatlanítod, 

mint az, a' ki őzzeit 

átallya bölcs örömmel eddegélni, 

csak mivel sok ügytelen 

izzadva szerzett rozskenyérhez ülhet? 

