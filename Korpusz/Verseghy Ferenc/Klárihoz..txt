


A' sínlő hónak méllyibűl 

a' föld kiköltözik, 

‘ s új lelket vévén nedvibűl 

friss zöldbe öltözik. 



Széllednek a' ködfellegek, 

kék bóttyok felderűl. 

Zsendűlnek minden termetek, 

‘ s a' szív is meghevűl. 



Illyenkor volt, hogy tégedet 

először láttalak, 

‘ s megnyervén, Klári! szívedet, 

szent frígyre birtalak. 



Érezvén, csak hogy meg nem vetsz, 

mint újjúlt mindenem! 

és áh! azóta, hogy szeretsz, 

melly boldog életem! 



Jer hát Barátném! üllyük meg 

frígyünknek ünnepét, 

‘ s eggy tiszta csókkal újjítsd meg 

szerencsém' kezdetét. 

