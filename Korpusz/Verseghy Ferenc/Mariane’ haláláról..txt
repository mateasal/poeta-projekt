


Most o! Mariane! halálodnak 

éneklek egy odátskát, 

ha zokogásim bús hangomnak 

el nem borittyák folyását. 

Mennél édessebb volt szerelmed, 

annál nagyobb most gyötrelmem! 

Elöttem van naponkint képed 

‘ s naponkint meg-újjúl sebem. 



Ah! látlak sokszor, mint feküdtél 

hideg veréttékedben, 

erőt magadnak hogy gyüjtöttél, 

hogy el-bútsúzhass ölemben. 

O! mint könyveztél esetemre, 

gyászos búmat mint sajnáltad. 

Ne sirj! ne sirj! ez kétszerezve 

volt hozzám utolsó szavad. 



Eszembe jön, mint sétálgattál 

vélem a' ligetekbe 

‘ s ha el-mentem, mint szomorkodtál 

viszsza kivánván öledbe! 

Mint örültél, ha meg-érkeztem 

kérvén, hogy maradjak nálad, 

ah! most is kész halálra szivem 

hogy legyek örökké nálad. 

