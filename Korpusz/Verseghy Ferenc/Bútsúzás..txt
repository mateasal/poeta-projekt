


Tsak érted sir bágygyadt szivem 

magával nem gondolván, 

mert, hogy keservre születtem, 

láttya estünkből nyilván. 

El szélleszték szerelmünket 

hirtelen el-jegyzéseddel, 

örök gyászba szivünket 

tették reménységünkkel. 



Vedd-viszsza tőlem szivedet, 

ah, terhes szó! vedd-viszsza, 

‘ s ne keseritsd életedet 

azért, hogy más imádgya. 

Sokkal nemesebb Te szived, 

mint a' minőt én érdemlek, 

add annak, ki lett Hived, 

én azomban kesergek. 



Törd ketté, törd-el gyürömet 

‘ s tedd tüzre irásinkat, 

vesd-ki elmédből képemet, 

felejtsd-el vigságinkat. 

Másnak leszel nyilt ölében, 

más fog áldozni szivednek, 

ah! egy könyet éltedben 

adsze' régi Hivednek? 

