


« Fogd hamar a' tollat, ‘s írd eggy Oszlopra nevenként, 

a' kik szívre vevék a' Haza nyelvnek ügyét. 

DARVAS az Oszlopnak tetején tündöklyön: az égig 

nyúltt márvány Ennek tiszteletére kevés: 

háromszor szóllott, ‘s háromszor győz vala szívet, 

mert magyarúl szóllott a magyar ŐSZEK előtt. 

Óh! láttam lelkét anya-nyelvén nyögve lebegni! 

‘ s a' mi azokba kivált bé-hata, lelke vala. 

Írd-fel odább BŐJTHYt, FEKETÉt MÁRJÁSSYt: az illyen 

nagylelkű Neveket gyermeki rendbe se szedd. 

Két VAIt, és BALOGot, DOMOKOSt, ‘s ALMÁSSYt-is írd-fel, 

kikhez meg-meg odább tedd BEZERÉDY' nevét. 

Tíz vala Szószólód, Anya-nyelv! tíz, a' ki koporsód' 

méllyeiből' téged' fényre ‘s folyásba hozott. 

Majd, ha Maradvánnyunk a' bóldogságnak öléből 

mostani Őseinek tettire vissza-teként; 

dalra fakad, ‘s ezen Oszlopnak tetejére mutatván, 

így szóll, míg szemein drága könnyetske remeg. 

Íme! azok' neveit! kik az első talp-falat a' mí 

bóldogodásunknak fel-vitelére veték. 

Írd-fel! - Az én szívemre ugyan fel-metszve maradnak 

tiszteletes Neveik, míg lehelegni fogok.» 



Ezt mondván, el-tünt. Szomorú köntösse keservét, 

‘ s teste' betegségét színe jelenti vala. 

Homloka, fő-fájási miatt, bé-kötve: ki-sírva 

két szeme: ortzáján bú vala, ‘s régi halál. 

Aj'kairól látám egyedül, (de tsak ezt-is azólta, 

hogy nyelvén szóllhat ,) hámlani szája' varát. 

Óh! jele, hogy gyógyúl. - Mikor el-tünt, szinte hevűlni 

kezdék, ‘s azt mondám tsendesen: A' Haza vólt. 

