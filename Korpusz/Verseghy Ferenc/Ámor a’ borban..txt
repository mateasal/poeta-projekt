


Nyájasan édelegtek 

eggy heves napnak gyönyörű 

nyugta utánn az álmos 

rósa körűl az esti 

hüs szelek, még ernye alatt 

eggy múlató lugasnak, 

hajdani lángjainkot, 

‘ s a' szerelmeknek habozó 

kínnyait emlegetvén, 

Tállyait iddogáltunk 

Dórisommal. Vészek utánn 

édes öröm nevetni 

a' kikötő szigetrűl 

a' kevés kárral kikerűltt 

tengeri háborúkot! 

Olly sebesen repűlvén, 

mint az éhes fecske szokott 

méhek utánn rohanni, 

érkezik eggy kis Ámor, 

‘ s arczainkot szárnyaival 

pajkosan átsimítván 

játszani kezd. - «Tipord le 

a' pogányt! úgymond rebegő 

Dórisom; új bajokra 

győzi lecsillapított 

szíveinket !» - Talpra kelünk 

hantos üléseinkrűl, 

‘ s rósa bogakkal űzzük 

fel ‘s alá spalléri között 

a' rezegő lugasnak. 

Ő enyeleg, kiszökvén 

nyil gyanánt eggy lombüregenn, 

majd meg amott beütvén, 

‘ s végre tekíntetünkbűl 

eltünik. Mink öszveülünk 

győzedelem-dücsővel 

Tállyai balsamunkhoz, 

‘ s kérkedő hadnagyka gyanánt, 

gúnnya között az elvertt 

kellemetes latornak, 

a' reánk váró poharat 

újra kezünkbe vesszük. 

« Éllyen az álnok Ámor !» 

mondgyuk egymásnak, ragyogó 

gyöngyeit átköszönvén; 

‘ s élledező tüzünknek 

ah! csak új habzása utánn 

vesszük iszonnyal észre, 

hogy botorúl megittuk 

a' kis Ámort is, ki magát 

csalfa borunkba vette. 

