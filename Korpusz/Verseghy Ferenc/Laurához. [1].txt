


Ritka már Laurám! az erős barátság, 

melly magát nyilván az Igazhoz adgya, 

és az Ártatlant az erőszak ellen 

védeni merje. 



Bátran üldözhet fene rágalommal 

a' bilincs nélkül dühödő Ravaszság, 

míg gonosz nyelvénn az előbb Igaznak 

híre ki nem hal. 



‘ S a' botor község örömest nyomozván 

a' törött ösvényt, viszi a' gyalázást 

harsogó szóval, ‘s az esékeny árvát 

ujra lemarja. 



Dölfös orczával nevet a' Kevélység 

a' levert jóknak zokogó siralmin, 

‘ s durva bosszúját, valamerre láthat, 

büntelen űzi. 



A' nyalánk Lelkek' csapodár csatája, 

melly alakjának jeladó szavára 

eggy mosolygásért sükeres baráttyát 

kész letapodni, 



tapsoló kézzel helyesíti estét 

a' nemes szívnek, ‘s azalatt, hogy undok 

hírgyalázóknak foga köztt vonaglik, 

gúnnyal epeszti. 



Óh! ki tarthasson tehetős erővel 

vagy nagyobb rossznak veszedelme nélkül 

a' nagy Erkölcsért diadalmas ellent 

ennyi Gonosznak? 



Elfajultt népét keseredve nézvén 

a' kevés Jámbor, siralom szögében 

szánnya bajtársát ‘s legazoltt nevének 

csak könyet áldoz! 

