


Melly szörnyű öldökléstek, 

hervasztó bánatok! 

Óránkint nő gyötréstek, 

óránkint számotok. 

Könyekben úszdogálnak 

álmatlan éjjelim; 

új kínra nyíldogálnak 

aggódó reggelim. 



Ó sors! melly hív ölembűl 

elvetted férjemet, 

mit késel, bús mellyembűl 

kihíni lelkemet? 

Adgy vissza Thirzisemnek, 

kit elföd e' halom! 

Mi haszna életemnek, 

ha őt nem birhatom? 



Ő volt e' búk' honnyában 

eggyetlen gyámolom. 

Ővéle ah! sírjában 

hanyatlik csillagom. 

Repedgy meg árva szívem, 

végezd habzásimot! 

Hadd lellyem itt, hol hívem, 

ohajtott partomot. 

