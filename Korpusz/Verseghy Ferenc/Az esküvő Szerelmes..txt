


Esküszöm tenéked, Laura! 

esküszöm, hogy nem szeretlek. 

Esküszöm, hogy véled eggyütt 

a' Leányi tsalfa Nemnek 

szépeit mind gyűlölöm. 

Gyűlölöm, mert mind hitetlen, 

véled együtt állhatatlan, 

mint a' lepke, melly az eggyik 

szögfüről a' másikára 

hízelkedve szálldogál. 

Esküszöm tenéked, Laura! 

a' szerelmek' Asszonyára, 

kis Fiának hő tegzére, 

szép szemedre, szép ortzádra, 

hogy -- hamissan esküszöm. 

