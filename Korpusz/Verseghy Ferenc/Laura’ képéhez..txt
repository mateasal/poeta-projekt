


Én ki a' hadnak szomorú csatáit 

gyűlölöm szívből ‘s keseredve nézem 

a' hegyes vassal ledöfött baromnak 

szertelen estét; 



én, ki a' bornak hevivel nem élek, 

melly az elméket szerelemdalokra, 

mint az öldöklés hadi költeményre, 

szokta ragadni; 



én, ki Laurának nevető szemétől, 

melly felindítá dalomat koronkint, 

messze özvegylek lakatos toronyban, 

verseket írjak? 



Hogyha földgyébül kiszakasztod a' fát, 

avvagy a' pontyot kivonod vizéből, 

elhal ez tüstént ‘s lekonyúl amannak 

zöld csemetéje. 



Képe Laurámnak ‘s eleven szerelme, 

a' mit a' sorsnak sanyarú haragja 

meghagyott bennem, mikor e' homályos 

szögbe taszított. 



‘ S téged, óh Képzet! ki sem irt eszemből 

hűs koporsómig soha semmi balság, 

sőt megujjúló veszedelmeimmel 

szüntelen ujjúlsz. 



Légy tehát nékem te magam hevítőm, 

míg magányomnak fala köztt nyomorgok, 

‘ s nyisd meg elnémult kobozomnak ujra 

hajdani kedvét. 



Láttya majd ebbül maradék világunk, 

hogy nemes lángú szeretet ragasztott 

a' barátságnak kötelével engem 

Laura felemhez. 



És ha rózsákat szedeget dalombúl, 

vagy homályűző igazat tanulgat, 

háladó szívvel Kegyesem' nevének 

fogja köszönni! 

