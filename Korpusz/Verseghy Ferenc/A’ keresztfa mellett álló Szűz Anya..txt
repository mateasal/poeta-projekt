


Kesergő Annya Megváltónknak 

ím! a' keresztfa mellett áll, 

hol bűneinkért Alkotónknak 

szent szívét gyötri a' halál. 

Átjárja tőr gyanánt mellyének 

szűz rejtekét a fájdalom. 

Könyár gyanánt forr bús szemének 

méllyébűl a' sok siralom. 



Oh! mint zokog, mély sóhajtási 

mint tépdesik szét jajjait, 

midőn fájdalmas pillantási 

Fiának láttyák kínnyait! 

A' szűszorító ájúlások 

mikint öldöklik kebelét, 

midőn a' kínos haldoklások 

Jézusnak végzik életét. 



Nincs, a' ki sírva ne fakadgyon, 

e' Szűznek látván bánatit. 

Nincs szív, melly búra ne olvadgyon, 

ha megfontollya kínnyait. 

Szenvedni láttya Ő népének 

gonosszágáért szent Fiát, 

érkezni végét életének, 

mély sebre nyílni oldalát. 



Nyerd, szűz Anyánk! szent szerelemnek 

szikkadhatatlan kútfeje! 

hogy minket is e' gyötrelemnek 

átjárjon üdvöz ereje. 

Nyerd, hogy Fiadnak békítése 

hálákra győzze szívünköt; 

halála, szörnyű szenvedése 

megüdvözítse lelkünköt. 

