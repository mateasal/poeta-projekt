


Ah! ujra el-hagysz Eurydice! 

Egyetlen kintsem! el-tünsz előlem! 

Eurydice! 

Jaj! mit vétettem néked kegyetlen! 

hogy szép prédámat, most nyert prédámat 

néztem hirtelen? 

Hidd-el, ortzádnak szép fénnye, 

deli testednek ép termete 

vonta tekintetemet ezen hitszegésre. 

Eurydice! ne fuss Eurydice! 



Mit használ immár hárfám' érdeme! 

Hangja lantomnak leszsz fájdalmomnak 

örök eszköze, 

Plutónak szivén nyert győzedelem 

leszsz életemnek, árva szivemnek, 

örök gyötrelem. 

Ah! egek! ti keservemre 

ha lehet, ily esetemre 

indullyatok, kérlek, bús szivemnek gyötrelmére. 

Eurydice! álly-meg Eurydice! 



Könyes záportól el-ázik ortzám, 

zokogásimtól hangommal egygyütt 

meg-némul hárfám. 

Ásgattya szivem óránkint sirját, 

hivséged nélkül nem láttya többé 

volt boldogságát. 

Ah! még egyszer deli képedet 

mutatsd, kérlek, szép termetedet. 

Jaj! el-viszed magaddal a' leg-drágább kintsemet, 

Eurydice! ah! szép Eurydice! 

