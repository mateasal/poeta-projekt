


Hogy vitorlámot darabokra zúzván 

a' gonosz szélvész, habozó hajómbúl 

eggy magos szirtnek meredek hegyére 

felmenekedtem, 



‘ s körme köztt nyögvén az üres magánynak, 

mellybe a' bal sors dühösen belánczolt, 

a' jövő élet ‘s az örök halál köztt 

félve lebegtem; 



szívölő búmonn könyörűlni kezdvén, 

Tégedet küldött beborúltt szerencsém 

Antalom! hogy még ügyemen segíthet, 

tűrni tanítgass. 



Hű barátságod nemesen felosztya 

szenvedésimnek valamennyi súllyát, 

jóllehet szíved magadét is allig 

győzi viselni. 



Óh! ha feltámad valahára ismét 

csillagunk, és a' nevető szerencse 

visszavisz minket dobogó ölébe 

bús Feleinknek, 



légy azontúl is szeretője annak, 

a' kiben hozzád soha el nem alszik 

a' barátságnak tüze, még erében 

mocczan az élet. 

