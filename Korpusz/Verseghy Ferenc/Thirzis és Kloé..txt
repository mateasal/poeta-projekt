


Lyánka! útat szerelmemnek 

nyiss már egyszer szívedbe; 

adgy helyt, kérlek, kérésemnek, 

( fogadgy szeretetedbe.) 

Ím '! e' szív 

hozzád hív. 



Nem, Barátom, meg-nem hajlok 

hirtelen kérésedre. 

Nem lobbannak bőlts Leányok 

( szapora szerelmekre.) 

Hevesség, 

nem hívség. 



Ne tsudáld, ha illy kérésem, 

vagy szerelmem szapora; 

tudod, hogy a' tűz sebessen 

( tsak a' jó fát lobbantya.) 

Úgy a' Kép, 

hogy-ha szép. 



Száraz szokott a' fa lenni, 

hirtelen melly fel-lobban! 

Lassan kezd a' nyersebb égni, 

( de állhatatossobban ). 

A' bőlts szív 

lassan hív. 

