


Sétálván egy erdő mellett, 

mellyben a' föld, ‘s fa zöldellett, 

egy kedves Lyánkát szemléltem 

nagy búval járni előttem. 

Kótsolt kézzel zokogva sirt 

és Amor ellen boszszút kért. 



Meg-állapodván némelykor 

ah! ugy mond, itt jártunk sokszor! 

Itt jártunk, még el nem pártúlt, 

még szerelmünk be nem borúlt. 

Osztán sirva egy kendőbe 

temérdek virágot szede. 



Nagy lett végre sziv fájdalma, 

sokszor, ‘s mélyen fohászkoda. 

Virágit öntvén egy dombra, 

lesztek, ugy mond, testem' sirja. 

Egy mély, terhes, ‘s nagy ah! után 

repedt szivvel meg-holt dombján. 

