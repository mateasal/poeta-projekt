


Kintsem Doris! ha ugy tetszik, 

az erdőbe mennyünk-ki, 

ott örvénnyét gondgyainknak 

bús elménkből vessük ki. 

Lesz ott fák közt hives árnyék, 

hol együtt pihenhetünk, 

lesz füvekből vetett szék is, 

mellyre együtt ülhetünk. 



A vizetske mellettünk fog 

tsendes hanggal zörgeni, 

‘ s ha szomjuság ér bennünket, 

fog nedvével tetzeni. 

Ott szerelmünk édességét 

egymásnak el-mondhattyuk, 

ott minden bizonyság nélkül 

frigyünket meg-ujjittyuk. 



Környül fognak venni minket 

magos hegyek bértzei 

‘ s rejtekekbe el-titkolni 

Szilvánusnak völgyei. 

Ott, hogy bátran ajakozzunk, 

egy dombotskát válaszszunk, 

honnan titkos szemmel könnyen 

minden részre láthassunk. 



A' madárkák énekelni 

fogják nyájasságinkat, 

Ekho hangos barlangjában 

nyögni ohajtásinkat. 

O! siessünk! kintsem Doris! 

az erdőbe mennyünk ki, 

‘ s ott ha tetszik, gondgyainkat 

bús elménkből vessük-ki. 

