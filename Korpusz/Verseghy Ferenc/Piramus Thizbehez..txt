


Ah Thizbe! szép Thizbe hol tévelegsz? 

Piramusod nélkül hol lézegsz? 

ah kérlek szólalj-meg: 

El hervadt sziv nélkül árva szívem, 

el fogy nálad nélkül életem, 

ah hívedet szánd meg: 

Nem nyugszom, nem állok, 

völgyekről hegyekre utánnad el indulok; 

sem nyomdokit nem láthatom, 

sem szavait nem hallhatom: 

ah Thizbe! ah szép Thizbe szólalj meg. 



Itt fátyola, de vérbe keverve, 

félelmemnek ujabb keserve, 

szívemet el fojtya. 

Jaj! ha kit imádok hív szivemben, 

most dühös barlangja öblében 

oroszlány szaggattya: 

El járom a berket, 

barlangok vidékét megnézem s a völgyeket, 

mi haszna tévelygek, 

ha meghalt, nem élek, 

ah Thizbe! ah szép Thizbe szólalj meg. 



Az Thizbe! örökre hát elhagytál? 

el ragadott tőlem a halál? 

s nálad nélkül éljek? 

ne várjam örökre hívségedet, 

se ne reménlem szerelmedet? 

tüzed nélkül égjek? 

Ah inkább nem élek, 

kardomra ledölvén halálra önként megyek. 

Ah kintsem véremet 

lásd, vég hivségemet: 

ah Thizbe, ha élsz, kérlek sirass meg. 

