


Haj! melly boldogok 

hű karjában a' napok 

érzékeny mátkának! 

Eggy kéj életem, 

móta hűmnek ösmerem 

szívét Krisztinkának. 

Égnek a' nép, melly repűl, 

‘ s víznek úgy hal nem örűl, 

mint én e' lyánkának. 



Minden felderűl, 

ammint reggel ránk hevűl 

a' nap' villogása. 

Gyorsban forr a' vér, 

‘ s köz dallyának égig ér 

vídám harsogása. 

Így buzdíttya kedvemet, 

bájolgatván szívemet, 

hűmnek mosolygása. 



Nézd a' fülmilét, 

melly hallván a' csermelyét, 

felbuzdúl dallyára. 

Zengi bájjait, 

‘ s lejtegetvén tagjait, 

fűl a' víz' hangjára. 

Így ébrednek dallyaim, 

elszélledvén gondgyaim, 

Krisztinkám' szavára. 

