


Jércze! dísze tollas népnek 

gyöngyös, búbos, ékes fajt! 

Túl határin rekeszinknek 

röpülni mi szükség hajt? 

Szív remegve 

megrettenve 

szünetlen 

eggyetlen 

repülsz, repülsz? 



Szélvész madár' sikoltása 

veszélyt, halált hirdetett, 

vad kakas jött, mint a' sáska 

szeget, lyukat ellepett. 

Halász madár 

nyomba van már. 

Le ne szálly, 

meg ne álly, 

repülly, repülly! 



Vad kakasok viaskodtak, 

jércze, tyúk megfélemlett, 

a' Sasok is elszárnyaltak, 

még az arany béke lett. 

Ép maradtál, 

megfáradtál. 

Szálly fára 

jó Pára, 

pihenny, pihenny! 

