


Ha látok trutz tollas kalpaggal 

lovagló Tisztet ki-vont karddal 

nézgetni hosszu népére, 

kedvem jön a' vitézségre. 

De ha Törökkel szembe szállni 

képzem a' glóbis közt nyargalni 

‘ s két karját keverni vérbe, 

nints kedvem a' vitézségre. 



Ha hallok trombitát harsogni, 

jó végű paripát hortyogni 

‘ s öröm lövést az Egekre, 

kedvem jön a' vitézségre. 

De ha veszélyben forog éltek, 

ha foly az ütközetben vérek, 

‘ s a' fegyver bé-hat szivekre, 

nints kedvem a' vitézségre. 



Ha egygyütt társasságba mennek, 

jó borral ‘s étkekkel töltődnek 

‘ s fel-serkennek az örömre, 

kedvem jön a' vitézségre. 

De ha magos bástyákra hágnak 

‘ s ott maid nem estig el-hartzolnak 

biztatván egymást fegyverre, 

nints kedvem a' vitézségre. 



Ha Amor' zászlójához térnek 

‘ s a' Nimfák ellen vitézkednek, 

nem haragból kelvén tüzre, 

kedvem jön a' vitézségre. 

De ha bucsuznak Hitvessektől, 

el-válnak kedves Jegyessektől 

készülvén az ütközetre, 

nints kedvem a vitézségre. 

