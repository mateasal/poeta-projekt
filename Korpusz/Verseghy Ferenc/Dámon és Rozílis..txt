


Szép Rozílis! mit halasztod 

még tovább szerelmedet? 

Bal gyanúkkal mit fonnyasztod 

érted égő szívemet? 

Óh e' szív 

holtig hív. 



Sok menyecske már megbánta, 

hogy férjének könnyen hitt, 

‘ s eggy szavára néki szánta 

lánykorában mindenit. 

A' ki vár 

jobban jár. 



Vaj! de hányan megcsalódtak, 

kínozván a' hűseket, 

kik szomorgva elvonódtak, 

‘ s másnak adták szíveket. 

Czélra jut, 

a' ki fut. 



Ah! Rozílis azt nem várja, 

hogy te mással egybe kelly. 

Lessz örömmel élted' párja, 

csak te benne kedvet lelly. 

Ő még él, 

néked él. 

