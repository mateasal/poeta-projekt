


Edgy szilaj gyerkőtze megy a'sikankóra, 

fűleit bé-dugja az Anyai szóra; 

édes fiam jővel, nyugodj kebelemben, 

ha lehetne, téged' vennélek lelkemben. 

A' pajzán ifjatska jut a' sik mezőre, 

sikankódzik, bugdos hátra, hol előre; 

tészen-is azonban olly fordulásokat, 

a' mellyek tsudára indítnak másokat: 

ő tud sebessebben menni a' sarkain, 

mint más oldal tsontok, ‘s jegek' darabjain; 

midőn a' meg-hittség még-bátorítaná, 

a' dölyfös kevélység újra vakítaná, 

a' töredékeny jég' dühös ropogása 

meg-borzasztya őtet szőrnyebb tsattogása, 

meg-erőtelenűlt; nyílik lába alatt, 

lépni akar gyorsan; de edgyet sem halatt. 

Istenem! itt lész-é vége életemnek? 

A' halak' gyomra lész kriptája testemnek? 

Már a' gyenge ifjú sűlyedez a' jégen, 

sóhajtoz, szemeit tartya tsak az égen: 

mert parantsolt az Úr ama gyors postának, 

a' ki tsak a' főldet tartya bírtokának, 

tsapja a' jég közzé a' virgontz testemet, 

még nem-is tsendített; de még-is már temet. 

Az űveg módjára meg-tört jég darabja, 

az ifjú nyakának lett halálos szabja; 

mert olly szőrnyen mettzi fejét tőbb tagjától, 

nem várhatta vólna jobban hóhérjától. 

Az egész nagy tagnak a' víz koporsója, 

de a' főnek leve a' jég meg-tartója. 

Azonban az annyát a' tsók erőlteti, 

meg-frissűl, tsókjait, ha fiára veti: 

már hull ajakáról a' tsókok harmattya, 

mert a' fiú nintsen, sem az édes attya. 

Parantsol tűzessen szolga, szolgálónak, 

Szoba-Leány, kukta, ‘s más több udvarlónak. 

Melly sebessen szórja az ég mennyköveit, 

a' midőn haragszik, ‘s kűldi fellegeit, 

melly hírtelen szokott tűzzel villámlani, 

szint olly gyorsasággal majd el-tsillámlani, 

melly gyorsan kellene vágtatni az égen 

a' nap lovagjának e' szörnyü térségen; 

ha a' Ptoléméus értelmét tartanánk, 

a' Kopernikusét hamisnak vallanánk: 

illy gyors e' jó tseléd, aszszonya' dolgában, 

jön ‘s megyen reportot beszéll a' szobában. 

A' város, melly vala nem rég halgatásban, 

tseng, zeng, reng, dübörög, vagyon nagy bongásban. 

A' keserves Anya beszél fűvel fával; 

s' hát el-jött edgy tseléd a fő-kaponyával: 

beszélli fátumát ‘s vesztét a' gyermeknek, 

véres mészárszékét e' drága remeknek. 

E' szörnyü Látásra az anyai érben 

nagy változás esik a' pirosló vérben; 

tenger Könyveivel ortzáját ásztattya, 

a' midön siralmát ekképpen folytattya: 

a' szerentsétlenség Bánatim triplázza, 

nem tartya elégnek ha tsak meg duplázza. 

Árva volt életem, árva szüzességem, 

én temettettem el majd minden vérségem. 

A' férjem meg-hala élte' virágában, 

életének éppen harmintzadikában. 

Addig éltem vigan, napom, és világom' 

mig ezen kedves kints zöldellett virágom. 

Imhol most ez az egy gyümöltse méhemnek, 

melly paissa lenne én' árva fejemnek, 

meg-hólt: húlnak belém ég' tűzes kövei 

szívemet vérezik, újjúlnak sebei. 

Istenem! Istenem! mire teremtettem? 

Tsak azért-é tehát, szenvedjek, szűlettem? 

Óh engedelten fő unszóltalak jóra, 

de te engem' vezettz már a koporsóra. 

Te gonosz vipera! szívtad az emlömet, 

te faragtad kövem ', ástad temetömet. 

Itélje-meg az ég űgyedet, űgyemet, 

meg-tudd, igaznak mond a' Bíró engemet. 

Azért légy mindjárást a' tűz eledele, 

mint testednek a' jég tokja, és fedele. 

Midőn a' jó anya szoll még-is fontoson, 

a' könyvek meg-fagynak ortzáján halmoson. 

Érzi, hogy e' főnek a' titkos ereje, 

mellyel bírt régenten a' Médusa' feje. 

Tsak kevés időre hűlnek tetemei, 

meg-homályosodnak mind a' két szemei. 

Hideg kövé válik az egész természet, 

a' gyémánt kőhöz-is közel az enyészet. 



Az engedelmesség olly igen drága kints, 

mellynél az ég alatt sohol-is drágább nints. 

Illy kitsiny nyúl fekszik illyen nagy bokorban, 

jobb portéka vagyon a' szomszéd sátorban. 

