


Fujd e' Laurust, fujd Szellőtske, 

mellyből a' leg-szebb veszszőtske 

leszsz Dafnénak pártája. 

Holnap reggel ez erdőnek 

ugy igírte kedvessének 

fog ragyogni ortzája. 



Tisztitsd Nimfa tsermelyédet, 

készits a' viz' partyán széket, 

hozzád hozom italra. 

Mosd meg bővebb harmatoddal 

a' füvetskét, piros hajnal! 

melly testének leszsz ágya. 



O! melly meszsze vagy még hajnal! 

Melly unalmas világoddal 

déli napnak sugárja! 

Tedd meg Luna! tölt képeddel, 

hogy szép Dafném álmos szemmel 

Éjt hajnalnak gondollya. 

