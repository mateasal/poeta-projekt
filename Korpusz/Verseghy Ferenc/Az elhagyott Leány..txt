


Hát csak elhagyhattad 

meghitt hölgyedet? 

‘ s gazdagabbnak adtad 

lepke szívedet? 

Könnyen megcsúfoltad 

tiszta lángomot, 

könnyen meggyilkoltad 

boldogságomot. 

Nézd a' gerliczét; mint 

sírdogál! 

melly pár nélkűl nyugtot 

nem talál. 

Én is siralomban 

töltöm éltemet, 

‘ s áh csak hüs síromban 

végzem senyvemet. 

Edzett szívű, érzéketlen 

férjfi nemzetség! 

mért tebenned olly hitetlen 

a' csábító édesség? 

‘ s áh! erőtlen lyánynemünkben 

mért olly lágy a' szív? 

megcsaltt lángunk nyíltt mellyünkben 

mért nem hűl el, mért olly hív? 

Tik kegyes szívünkkel 

mint laptával játszotok, 

mellyrűl csak éltünkkel 

húll le lánczotok. 

‘ S mégis tőlle hű szerelmet 

kíván gőgötök, 

mellyért gondot, bút, gyötrelmet 

hoz kegyetlen nyűgötök. 

' S én illy szívkányáért 

rontsam kedvemet? 

Kegytelen jármáért 

öllyem szívemet? 

Tőlle csúfoltatni 

haggyam lángomot? 

tőlle gyilkoltatni 

boldogságomot? 

Mást választok én is 

férjemnek, 

‘ s rabjármába fűzöm 

kényemnek. 

Így a' kéj' keblében 

töltvén éltemet, 

fenntartom böcsében 

asszony díszemet. 

