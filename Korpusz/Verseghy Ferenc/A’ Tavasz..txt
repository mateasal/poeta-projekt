


Érkezik al szelekenn a' zöld tavasz; 

olvad a' komor tél, 

‘ s a' nyíltt folyókonn dúzs hajók lebegnek. 

Omlik az aklokbúl a' víg barom; 

elsiet tüzétűl 

a' lomtalan rétekre a' parasztság. 

A' falunak kaczagó szépségei 

friss cziczákra gyűlnek 

a' holdvilágnál, ‘s a' kevély suhanczok 

tölgyfa tekét vernek; még pőrölye 

a' serény kovácsnak 

a' vasdorongot nyögve vékonyíttya. 

Most szedegess ifiú nefelejcseket 

a' szabad mezőkönn 

hű Klórisoddal. Most derítsd fel ollykor 

ágbogas ernyek alatt langy szívedet, 

esti társaságban 

a' gondokot jó borba mártogatván. 

Most telepedgy le setét árnyékiban 

a' hüvös ligetnek, 

hol párosan sétálgat a' szerelmes, 

hol zomok asztalokonn gyomrát tömi 

a' garázda polgár, 

‘ s a' szomjazó tisztecske sert haboztat. 

A' tornyos kapukonn szintúgy behat 

a' halálnak íjja, 

mint ajtajánn a' senyvedő szegénynek; 

‘ s lengeteg éltünknek rövidebb kora, 

hogysem el lehessen 

későbbre bölcsen hagyni kéjjeinket. 

Téged' is elhínak hörgései 

a' hideg halálnak 

a' czinteremnek gödrös udvarába; 

hol ha setét sírodba szorúlsz, soha 

nyájas asztaloknál 

híres Tokajnak híg arannya mellett 

nem fogsz énekeket harsantani, 

sem zomok karoddal, 

a' czimbalomnak pelypegése mellett, 

víg lakadalmakban nem forgatod 

általizzadásig 

a' vőlegénnyel pillogó menyasszonyt. 

