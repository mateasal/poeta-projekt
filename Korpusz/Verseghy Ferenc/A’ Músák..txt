


Ne hidgy, Barátom! ah ne hidgy a' kérkedő 

Músa-seregnek! - Üres 

álomtünések, hasztalan 

gyermekcsecsék, a' mikkel édesítenek; 

mostoha sors, nyavalyák, 

keservek, éhség, üldözés, 

a' mikkel értek végbe vitt nagy érdemű 

tetteidet fizetik 

e' vén leányok. - A' kiket 

közűllök a' Természet édelgése szült, 

hogy keserű poharát 

sorsunknak édesítenék, 

‘ s a' bölcs örömnek nyájas érzeményivel 

emberi kellemetet 

ébresztenének duzmadó 

kőszíveinkben; gazdag asztalok körűl 

a' maradék levekért 

sokat kokétkodván, erős 

gyanúba hozták állhatatlan szíveket 

bölcs szeretőik előtt, 

és hervadó pártájokot 

minden bizonnyal más világra is viszik 

őszbe vegyűltt fejekenn. 

A' többiek, kik ránczba vontt 

homlokkal a' mélyebb tudósságnak kies 

ernye alatt zomokabb 

jutalmakért henyéltenek, 

vagy háborúkot gyújtogattak, a' helyett 

hogy sükeres tudományt 

terjesszenek világtalan 

nemünkre; végre meglapúlván vérszemes 

gondviselőik alatt 

erszénnyek, egymást üldözik, 

‘ s agyarkodó zsembeskedéssel terhelik 

kéjtelen életeket. 

Látták nem egyszer e' szelíd 

szűzeknek engesztelhetetlen mérgeket 

borzadozó szemeim; 

látták dühös csatáikat, 

mellyekben egymást majd halálig hurczolák, 

durva szidalmak alatt, 

tisztes hajoknál fogva. Csak 

aczél okokkal tudta buzgó szíveket 

fegyveres őrserege 

a' rendnek arra birni, hogy 

a' puszta szitkoknál megállapodgyanak. 

Messze kerűld, ha szeretsz 

békével élni, e' tudós 

csordát, Barátom! Szántogass inkább kövér 

földeket, olts szapora 

fákat, nevelly dúzs nyájakot, 

apolly zsibongó méz-szedőköt, nyesdegély 

háladatos venyegét; 

‘ s ha házi gondgyaid között 

vígasztalást kíván koronkint bús fejed, 

nézz ki leányi közűl 

Hazánknak eggy szépet, kinek 

forró szerelme felderítse szívedet, 

‘ s asszonyi díszeinek 

harmat gyanánt frissítgető 

bűbájolásit fűszerezd meg nyájasan 

eggy igazán szerető 

barátnak édelgésivel. 

